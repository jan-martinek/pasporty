---
title: Malou informací k velké pomoci
title2: Mapa přístupnosti pro sluchově postižené
subtitle: >-
  Proč a jak informovat lidi neslyšící a nedoslýchavé o tom, kde se nachází
  místa s indukční smyčkou a znakováním?
story: >-
  Michal je osobou neslyšící. Ačkoliv je soběstačným jedincem, nastávají v jeho
  životě situace, kdy si sám pomoci nemůže. Pokaždé, když jde do kavárny nebo
  restaurace, neslyší servírku, nač se jej ptá a je odkázán na přátele jako
  překladatele ze znakové řeči nebo objednává pouze s prstem zabodnutým v
  jídelním lístku.


  Občas mu dokonce přinesou i jinou objednávku, protože si špatně napsali, nač
  ukazuje. Někdy vzdává i opravování objednávky, neboť jej frustruje, že je
  vysvětlování zdlouhavé. Kdyby tak servírka uměla znakovou řeč. Jeho kamarád
  Marek na tom není o moc lépe. Je nedoslýchavý a se zbytky sluchu mu pomáhá
  naslouchátko.


  Když spolu jedou na výlet, jízdenky kupuje většinou Marek. Jenže na
  autobusovém nádraží mu ani naslouchátko moc nepomáhá, protože se v něm tříští
  hluk autobusů a davu lidí až jej bolí hlava, takže mladíka za skleněnou
  přepážkou přes lomoz stejně neslyší. Kdyby tak věděl, zda jde koupit lístky
  jinde, třeba u přepážky s indukční smyčkou, kde by mu okolní hluk nevadil.
analysis: >-
  1) Pro osoby nedoslýchavé jsou značně problematické hlučné prostory, a to i v
  případě, že jsou vybaveni naslouchátkem.


  2) Lidé nedoslýchaví nevědí, kde se nachází budovy s indukční smyčkou. V
  případě, že indukční smyčka není označena, nemusí si jí všimnout a nepoužijí
  ji.


  3) Lidé neslyšící nemají informace o tom, kde se všude znakuje. V případě, že
  se nachází na místě, které službu poskytuje, nevědí, že ji mohou využít.
design: >-
  1) Vytvoření mapy shrnující místa, kde se znakuje a kde je k dispozici
  indukční smyčka.


  2) V internetovém prostředí se může jednat o mapu přístupnosti.
solution: >-
  Na jaře 2017 byla Odborem zdraví MMB a Poradním sborem pro bezbariérové Brno
  vytvořena aplikace Mapy přístupnosti města Brna, kde jsou zaneseny do
  digitální formy informace z Atlasu přístupnosti, který byl vytvořen v roce
  2012. Tato mapa je cílena zejména na osoby s pohybovým omezením a slouží
  primárně vozíčkářům. 


  Na podzim 2017 bylo poradním sborem rozhodnuto, že základ této aplikace bude
  použit pro vytvoření speciální Mapy přístupnosti pro sluchově postižené.
  Mapová aplikace zobrazuje místa v Brně, která jsou přívětivá k osobám
  neslyšícím a osobám se zbytkem sluchu. Tedy místa, kde jsou instalovány
  indukční smyčky nebo kde se lze domluvit znakovým jazykem. Pro nedoslýchavé
  návštěvníky jsou zde tedy například informace, kde lépe uslyší v sálech kin,
  přes přepážku, zejména pak ve větších místnostech, kde bývají vyšší hladiny
  hluku.


  Jedná se o iniciativu Unie neslyšících Brno, která potřebná data sesbírala a i
  nadále chce databázi rozšiřovat. Společně s online mapou přístupnosti chce i
  fyzicky označovat místa s indukční smyčkou. Piktogramy pro aplikaci byly
  vytvořeny a do mapy zaneseny zaměstnanci Odboru městské informatiky. Kromě
  toho fungují i online služby pro převod znakové řeči do češtiny.
constraints: >-
  Je obtížné získávat data o tom, kde: 


  — jsou instalované indukční smyčky a zda jsou v provozu.  Řada institucí
  smyčky nainstalované má, ale nespouští je (př. soud).


  — se vyskytují lidé ovládající znakovou řeč, neboť dochází ke ztrátě kontaktu
  po ukončení kurzů znakové řeči.


  Pro aktualizaci a rozšíření databáze dat by Unie neslyšících potřebovala další
  pracovní sílu. 


  Je obtížně stanovitelné, která zařízení je vhodné do mapy zadávat. Např.
  zařazení některého zařízení (př. kavárna) pouze na základě znalosti, že zde
  jeden zaměstnanec umí znakovou řeč, může být pro uživatele zcestné, pokud
  např. nepřijdou v době jeho směny.
conclusion: >
  Díky propojení institucí v PSpBB došlo k přenosu informací o lokalitách
  znakování a indukčních smyček a jejich zanesení do specifické mapy
  přístupnosti.


  Mapa přístupnosti pro sluchově postižené umožňuje nedoslýchavým navštívit
  primárně instituce, kulturní či zábavní zařízení, která jsou pro ně
  inkluzivní. 


  Označování a informovanost o existenci indukčních smyček je obdobně důležitá
  jako jejich samotná instalace. 


  > Pokud má být osvěta efektivní, nemůže se jednat jen o jednorázovou
  informační kampaň. Je třeba kontinuální akce.
before:
  name: before.jpg
  alt: 'Neslyšící muž dumá, zda se v kavárně dorozumí'
  source: Archiv S. Surmařové
after:
  name: after.jpg
  alt: Neslyšící muž si hledá na internetu podniky na mapě
timeline:
  - time: jaro 2017
    name: vytvoření aplikace Mapa přístupnosti města Brna
    parts: 2
  - time: podzim 2017
    parts: 5
    name: rozhonutí PSpBB o vytvoření Mapy přístupnosti pro sluchově postižené
  - time: zima 2018
    parts: 1
    name: 'zanesení informací do mapy, návrh piktogramů'
  - time: jaro 2019
    parts: 1
    name: mapa v plném provozu
dictionary:
  - indukční smyčka
---

