---
title: Informace jako přístup
number: 7
ready: false
title2: Mapa přístupnosti pro osoby se sluchovým postižením
subtitle: Jak informovat osoby neslyšící a nedoslýchavé o tom, kde se nachází
  místa osazená indukční smyčkou a kde je možné doluvit se českým znakovým
  jazykem?
story: Michal je neslyšící. Ačkoliv je velmi soběstačný, nastávají v jeho životě
  situace, kdy potřebuje pomoc. Pokaždé, když jde do kavárny nebo restaurace,
  neslyší servírku, nač se jej ptá a je tak odkázán na překladatele do **českého
  znakového jazyka** nebo objednání prstem zabodnutým do jídelního lístku. Občas
  se stane, že mu servírka přinese jinou objednávku, protože se špatně podívá,
  na co Michal ukázal. Někdy dokonce rezignuje na opravu objednávky, neboť jej
  frustruje zdlouhavé vysvětlování. Kdyby tak servírka uměla alespoň základy
  **českého znakového jazyka**, pomyslí si Michal. Jeho kamarád Marek na tom
  není o moc lépe. Je nedoslýchavý a se zbytky sluchu mu pomáhá naslouchátko.
  Když spolu jedou na výlet, jízdenky kupuje většinou Marek. Jenže na
  autobusovém nádraží mu ani naslouchátko moc nepomáhá, protože se v něm tříští
  hluk autobusů a davu lidí až jej bolí hlava a prodavače jízdenek za skleněnou
  přepážkou přes lomoz neslyší. Kdyby tak věděl, zda je možné koupit si lístky
  jinde, třeba u přepážky s **indukční smyčkou**, kde by mu okolní hluk nevadil.
analysis: >-
  1. Lidé nedoslýchaví nemají informace o tom, kde se nachází budovy či přepážky
  osazené **indukční smyčkou**. V případě, že **indukční smyčka** není označena,
  nemusí si jí všimnout a nepoužijí ji ani když je na daném místě osazena.

  2. Lidé neslyšící nemají informace o tom, kde všude je možné domluvit se **českým znakovým jazykem**. I v případě, že se nachází na místě, kdy by bylo možné komunikovat **českým znakovým jazykem**, jelikož o této možnosti nevědí, nemohou ji využít.
design: Vytvoření specializovné mapy označující místa, kde je možné se domluvit
  **českým znakovým jazykem** a kde je k dispozici **indukční smyčka**.
  V internetovém prostředí se může jednat například o mapu přístupnosti.
solution: >-
  Na jaře roku 2017 byla Odborem zdraví Magistrátu města Brna a Poradním sborem
  pro bezbariérové Brno vytvořena online aplikace Mapy přístupnosti města Brna.
  Jedná se o digitální verzi tištěného Atlasu přístupnosti, který byl vytvořen
  v roce 2012. Tato mapa je nicméně cílena především na osoby s pohybovým
  znevýhodněním a slouží primárně uživatelům vozíků.


  Na podzim roku 2017 bylo Poradním sborem pro bezbariérové Brno rozhodnuto, že základ této aplikace bude použit pro vytvoření speciální Mapy přístupnosti pro osoby sluchově postižené. Mapová aplikace zobrazuje místa v Brně, kde jsou i) instalovány **indukční smyčky** nebo ii) kde se lze domluvit **českým znakovým jazykem**.


  Jedná se o iniciativu Unie neslyšících Brno, která potřebná data sbírá a aktualizuje. Piktogramy pro mapovou aplikaci byly vytvořeny zaměstnanci Odboru městské informatiky a do mapy byly zaneseny začátkem roku 2019. Unie neslyšících Brno plánuje místa osazená **indukční smyčkou** fyzicky označovat piktogramem i přímo v terénu.


  <https://gis.brno.cz/mapa/sluchove-postizeni/>
constraints: >-
  Je obtížné získávat data o tom, kde: 


  * jsou instalované **indukční smyčky** a zda jsou v provozu. Řada institucí **indukční smyčky** nainstalované má, ale nespouští je (například soudy).

  * se lze setkat s lidmi ovládající český znakový jazyk, neboť po ukončení kurzů **českého zankového jazyka** dochází k přerušení kontaktů a neexistují informace, kde se lidé s touto kompetencí nachází.


  Pro aktualizaci a rozšíření databáze dat by Unie neslyšících Brno potřebovala další pracovní sílu. 


  Je obtížně stanovitelné, která zařízení je vhodné do mapy zadávat. Zařazení například kavárny pouze na základě znalosti, že zde jeden zaměstnanec ovládá **český znakový jazyk**, může být pro uživatele zcestné, pokud kavárnu navštíví mimo dobu jeho směny.
conclusion: >-
  Díky propojení institucí v Poradním sboru pro bezbariérové Brno došlo
  k předání informací o místech, kde jsou instalovány **indukční smyčky** a kde
  je možné se domluvit **českým znakovým jazykem**.  Tyto informace tak byly
  zaneseny do Mapy přístupnosti města Brna.


  Mapa přístupnosti pro osoby sluchově postižené umožňuje osobám nedoslýchavým dopředu se seznámit s tím, zda je na daném místě instalována **indukční smyčka** a osobám neslyšícícm, zda je možné očekávat, že se na daném místě bude možné domluvit **českým znakovým jazykem**.


  Označování míst s instalovanými **indukčními smyčkami** je obdobně důležitá jako jejich samotná instalace.


  Informování o možnosti komunikovat v **českém znakovém jazyce** je obdobně důležité jako jeho znalost.
before:
  name: before.jpg
  alt: Neslyšící muž dumá, zda se v kavárně dorozumí
  source: Simona Surmařová
after:
  name: after.jpg
  alt: Neslyšící muž si hledá na internetu podniky na mapě přístupnosti
  source: Simona Surmařová
timeline:
  - time: jaro 2017
    name: vytvoření webové aplikace Mapa přístupnosti města Brna
    parts: 2
  - time: podzim 2017
    parts: 5
    name: rozhodnutí poradního sboru o vytvoření Mapy přístupnosti pro osoby
      sluchově postižené
  - time: zima 2018
    parts: 1
    name: návrh piktogramů, zanesení informací o indukčních smyčkách a českém
      znakovém jazyce do mapy
  - time: jaro 2019
    parts: 1
    name: spuštěna Mapa přístupnosti pro osoby sluchově postižené
dictionary:
  - český znakový jazyk
  - indukční smyčka
---
