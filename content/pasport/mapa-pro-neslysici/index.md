---
title: Malou informací k velké pomoci
title2: Mapa přístupnosti pro sluchově postižené
subtitle: "Proč a jak informovat neslyšící a nedoslýchavé o tom, kde se nachází místa s\_indukční smyčkou a znakováním?"
story: "Michal je neslyšící. Ačkoliv je soběstačným jedincem, nastávají v\_jeho životě situace, kdy si sám pomoci nemůže. Pokaždé, když jde do kavárny nebo restaurace, neslyší servírku, nač se jej ptá a je odkázán na přátele jako překladatele ze znakové řeči nebo objednává pouze s\_prstem zabodnutým v\_jídelním lístku. Občas mu dokonce přinesou i jinou objednávku, protože si špatně napsali, nač ukazuje. Někdy vzdává i opravování objednávky, neboť jej frustruje, že je vysvětlování zdlouhavé. Kdyby tak servírka uměla znakovou řeč. Jeho kamarád Marek na tom není o moc lépe. Je nedoslýchavý a se zbytky sluchu mu pomáhá naslouchátko. Když spolu jedou na výlet, jízdenky kupuje většinou Marek. Jenže na autobusovém nádraží mu ani naslouchátko moc nepomáhá, protože se v\_něm tříští hluk autobusů a davu lidí až jej bolí hlava, takže mladíka za skleněnou přepážkou přes lomoz stejně neslyší. Kdyby tak věděl, zda jde koupit lístky jinde, třeba u přepážky s indukční smyčkou, kde by mu okolní hluk nevadil."
analysis: "1. Pro nedoslýchavé jsou značně problematické hlučné prostory, a to i v\_případě, že jsou vybaveni naslouchátkem.\n2. Nedoslýchaví nevědí, kde se nachází budovy s\_indukční smyčkou. V\_případě, že indukční smyčka není označena, nemusí si jí všimnout a nepoužijí ji.\n3. Neslyšící nemají informace o tom, kde se všude znakuje. V\_případě, že se nachází na místě, které službu poskytuje, nevědí, že ji mohou využít."
design: "1. Vytvoření mapy shrnující místa, kde se znakuje a kde je k\_dispozici indukční smyčka. V\_internetovém prostředí se může jednat o mapu přístupnosti."
solution: "Na jaře r. 2017 byla Odborem zdraví MMB a Poradním sborem pro bezbariérové Brno vytvořena aplikace Mapy přístupnosti města Brna, kde jsou zaneseny do digitální formy informace z\_Atlasu přístupnosti, který byl vytvořen v\_r. 2012. Tato mapa je cílena zejména na osoby s\_pohybovým omezením a slouží primárně vozíčkářům.\n\nNa podzim r. 2017 bylo poradním sborem rozhodnuto, že základ této aplikace bude použit pro vytvoření speciální Mapy přístupnosti pro sluchově postižené. Mapová aplikace zobrazuje místa v Brně, která jsou přívětivá k neslyšícím a osobám se zbytkem sluchu. Tedy místa, kde jsou instalovány indukční smyčky nebo kde se lze domluvit znakovým jazykem. Pro nedoslýchavé jsou zde tedy například informace, kde lépe uslyší v\_sálech kin, přes přepážku, zejména pak ve větších místnostech, kde bývají vyšší hladiny hluku.\n\nJedná se o iniciativu Unie neslyšících Brno, která potřebná data sesbírala a i nadále chce databázi rozšiřovat. Společně s\_online mapou přístupnosti chce i fyzicky označovat místa s\_indukční smyčkou. Piktogramy pro aplikaci byly vytvořeny zaměstnanci Odboru městské informatiky a do mapy byly zaneseny začátkem r. 2019. V\_provozu je mapa od května 2019."
constraints: "Je obtížné získávat data o tom, kde: \n\n* jsou instalované indukční smyčky a zda jsou v\_provozu. Řada institucí smyčky nainstalované má, ale nespouští je (př. soud).\n* se vyskytují lidé ovládající znakovou řeč, neboť dochází ke ztrátě kontaktu po ukončení kurzů\n  znakové řeči.\n\nPro aktualizaci a rozšíření databáze dat by Unie neslyšících potřebovala další pracovní sílu. \n\nJe obtížně stanovitelné, která zařízení je vhodné do mapy zadávat. Např. zařazení některého zařízení (př. kavárna) pouze na základě znalosti, že zde jeden zaměstnanec umí znakovou řeč, může být pro uživatele zcestné, pokud např. nepřijdou v\_době jeho směny."
conclusion: "Díky propojení institucí v\_PSpBB došlo k\_přenosu informací o lokalitách znakování a indukčních smyček a jejich zanesení do specifické mapy přístupnosti.\n\nMapa přístupnosti pro sluchově postižené umožňuje nedoslýchavým navštívit primárně instituce, kulturní či zábavní zařízení, která jsou pro ně inkluzivní.\n\nOznačování a informovanost o existenci indukčních smyček je obdobně důležitá jako jejich samotná instalace."
before:
  name: before.jpg
  alt: 'Neslyšící muž dumá, zda se v kavárně dorozumí'
  source: Archiv S. Surmařové
after:
  name: after.jpg
  alt: Neslyšící muž si hledá na internetu podniky na mapě
  source: Archiv S. Surmařové
timeline:
  - time: jaro 2017
    name: vytvoření aplikace Mapa přístupnosti města Brna
    parts: 2
  - time: podzim 2017
    parts: 5
    name: rozhonutí PSpBB o vytvoření Mapy přístupnosti pro sluchově postižené
  - time: zima 2018
    parts: 1
    name: 'zanesení informací do mapy, návrh piktogramů'
  - time: jaro 2019
    parts: 1
    name: mapa v plném provozu
dictionary:
  - indukční smyčka
---
