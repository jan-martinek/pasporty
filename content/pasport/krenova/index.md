---
title: Koordinace velkého množství aktérů
number: 1
ready: false
title2: Křenová, Brno
subtitle: Proč to trvalo 15 let? Z jakého důvodu to nebylo možné realizovat rychleji?
story: >-
  Píše se rok 2003, uživatel vozíku vyjíždí z domu, přijíždí k zastávce MHD
  Vlhká a vidí, jak dělníci zvedají tramvajový ostrůvek na výšku podlahy
  bezbariérové tramvaje, nicméně již z něj nepřipravují bezbariérový sjezd, aby
  na něj mohl najet a zase sjet. Prosí, přemlouvá, táže se, ale nájezd na
  ostrůvek nevznikne. Potrvá ještě dlouhých 15 let, než se nástupní ostrůvek
  bezbariérově spojí s přilehlými chodníky.


  Ostrůvek není podle normy, je v zatáčce, není k němu přechod, Dopravní podnik jej v tomto místě nechce a úprava probíhá v rámci **opravy**, nikoliv v rámci **rekonstrukce**.


  V sousední budově Úřadu práce je umístěna agenda dávek pro osoby se zdravotním postižením. V roce 2014 se tato budova začíná rekonstruovat a v roce 2016 se znovu otevírá ve své bezbariérové podobě.


  Po 13 letech se v lokalitě již nachází zvýšený nástupní ostrůvek a bezbariérová budova Úřadu práce. V roce 2017 se Dopravní podnik pouští do celkové **rekonstrukce** zastávky na bezbariérovou, městská část Brno‑střed dodělává bezbariérové nájezdy a **reliéfní dlažbu** na přilehlé chodníky a v roce 2018 se na podnět Poradní sboru pro bezbariérové Brno dodělávají i čtyři vyhrazená parkovací stání před Úřadem práce.


  Po 15 letech se bezbariérově spojuje 30 metrů dlouhá trasa mezi zastávkou MHD Vlhká a Úřadem práce.
analysis: >-
  1. Za tuto 30 metrů dlouhou trasu je ve svých částech odpovědno neuvěřitelných
  7 institucí: 


  * Magistrát města Brna: vozovka, nástupní ostrůvek, tramvajová trať,

  * MČ Brno střed: přilehlé chodníky,

  * Úřad práce České republiky: samotná budova,

  * Dopravní podnik města Brna (DPMB): správa nástupního ostrůvku, tramvajové tratě,

  * Brněnské komunikace, a. s.: správa vozovky, chodníků,

  * Policie ČR – Dopravní inspektorát Brno: dotčený orgán státní správy ve věci bezpečnosti dopravy,

  * Drážní úřad: povolení rekonstrukce a kolaudace tramvajové trati.

     2. Je o poznání snazší realizovat část trasy ve správě jedné instituce než realizovat celou trasu v koordinaci všech institucí.

     3. Neexistuje platforma, kde by docházelo ke koordinaci těchto institucí.
design: >-
  1. Nalezení kontaktních zástupců za každou zúčastněnou instituci.

  2. Vzájemné propojení všech zástupců těchto institucí.

  3. Vytvoření platformy pro jejich systematické setkávání a předávání informací.
solution: V reakci na neutěšený vývoj nejen při rekonstrukci ulice Křenová
  vzniká v roce 2017 Poradní sbor pro bezbariérové Brno, který mimo jiné
  sdružuje právě zástupce z Dopravního podniku města Brna, Brněnských
  komunikací, Magistrátu města Brna, vybraných městských částí, a vytváří tak
  platformu pro vzájemnou koordinaci těchto institucí.
constraints: "* Poradní sbor pro bezbariérové Brno je poradním orgánem Rady
  města Brna, a tím tedy orgánem samosprávy. S odvoláním na vzájemnou oddělenost
  orgánů státní správy a orgánů samosprávy v Poradním sboru pro bezbariérové
  Brno chybí zástupci důležitých institucí státní správy, jako například
  Stavebního úřadu či Dopravního inspektorátu."
conclusion: >-
  * V oblasti přístupnosti nemá velký smysl budovat bodové bezbariérové úpravy.
  Je lepší se soustředit na smysluplné bezbariérové celky (trasy).

  * Každý metr bezbariérové trasy vyžaduje koordinaci velkého počtu nejrůznějších institucí. První případ koordinace bezbariérového celku může trvat velmi dlouho.

  * I když lze případ ulice Křenové považovat za velmi zdlouhavý, představuje určitý zlom v řešení přístupnosti v Brně. Od tohoto momentu již bylo možné ustavenou platformu využít pro koordinaci každého dalšího případu.


  > Poprvé to trvá, ale má to smysl. Vzniknou spojení, která dříve neexistovala, ale podruhé se již dají využít.
before:
  alt: Nástupní ostůvek s vysokým obrubníkem
  name: before.jpg
  source: Robert Osman
after:
  alt: Nástupní ostrůvek s bezbariérovým přístupem a napojením na přechod
  name: img_3551.jpg
  source: Robert Osman
timeline:
  - name: oprava ulice – zvýšení nástupního ostrůvku
    parts: 5
    time: "2003"
  - name: začíná rekonstrukce Úřadu práce
    parts: 2
    time: 2014
  - name: přístupný Úřad práce
    parts: -3
    time: 2016
  - name: rekonstrukce ulice – bezbariérové spojení ostrůvku s úřadem
    parts: 1
    time: 2017
  - parts: 1
    time: "2018"
    name: doplněna vyhrazená parkovací stání
dictionary:
  - oprava
  - rekonstrukce
---
