---
title: Část versus celek!!!
title2: 'Křenová, Brno'
subtitle: Proč to trvalo 10 let? Z jakého důvodu to nebylo možné realizovat rychleji?
story: >
  Píše se rok 2009, vozíčkář vyjíždí z domu, přijíždí k zastávce MHD Vlhká a
  vidí, jak dělníci zvedají tramvajový ostrůvek na výšku bezbariérové tramvaje,
  nicméně již z něj nepřipravují bezbariérový sjezd, aby na něj mohl najet a
  zase sjet. Prosí, přemlouvá, táže se, ale nejde to. Potrvá to ještě téměř 10
  let, než vznikne bezbariérová trasa ze zastávky MHD na Úřad práce, která měří
  pouhých 30 metrů.


  Ostrůvek není podle normy, je v zatáčce, není k němu přechod, Dopravní podnik
  jej v tomto místě nechce a úpravu ostrůvku řeší jiná organizace v rámci opravy
  (k té není potřeba stavební povolení) a nikoliv v rámci rekonstrukce. 


  V sousední budově Úřadu práce je umístěna agenda dávek pro osoby se zdravotním
  postižením. V roce 2014 se začíná rekonstruovat a v roce 2016 se znovu otevírá
  ve své nové bezbariérové podobě.


  Po sedmi letech tak již je v lokalitě zvýšený tramvajový ostrůvek a
  bezbariérová budova Úřadu práce. V roce 2017 se Dopravní podnik pouští do
  celkové přestavby zastávky na plně bezbariérovou, radnice Brno-střed dodělává
  bezbariérové nájezdy a reliéfní dlažbu na přilehlé chodníky a v roce 2018 na
  podnět PSpBB (Poradní sbor pro bezbariérové Brno) dodělává i čtyři vyhrazená
  bezbariérová stání před Úřadem práce.
analysis: >
  1) Za celou tuto třicetimetrovou trasu je ve svých částech odpovědno
  neuvěřitelných 6 institucí:


  - Dopravní podnik města Brna (DPMB):   samotný ostrůvek, 

  - Úřad práce České republiky:   samotná budova, 

  - MČ Brno-sever:  přilehlé chodníky, 

  - Magistrát města Brna:  silnice, přechody,  

  - Brněnské komunikace a. s.:  správa městského majetku, 

  - Dopravní inspektorát Brno:  kolaudace.


  2) Je tak o poznání snazší realizovat část trasy ve správě jedné instituce,
  než realizovat celou trasu v koordinaci všech institucí.


  3) Tyto instituce nemají žádné prostředky pro koordinaci své práce.
design: >
  1) Nalezení kontaktních zástupců za každou zúčastněnou instituci.


  2) Vzájemné propojení všech zástupců těchto institucí.


  3) Vytvoření platformy pro jejich systematické setkávání a předávání
  informací.
solution: >
  V březnu 2017 v reakci na neutěšený vývoj při rekonstrukci ulice Křenová
  vzniká Poradní sbor pro bezbariérové Brno, které mimo jiné sdružuje právě
  zástupce z DPMB, Bkomu, Magistrátu města Brna a městských částí a vytváří tak
  platformu pro vzájemnou komunikaci těchto institucí.
constraints: >
  Poradní sbor pro bezbariérové Brno je poradním sborem Rady města Brna a tím
  tedy orgánem samosprávy. S odvoláním na vzájemnou oddělenost orgánů státní
  správy a orgánů samosprávy v Poradním sboru pro bezbariérové Brno chybí
  zástupci důležitých institucí státní správy jako například Stavebního úřadu či
  Dopravního inspektorátu.
conclusion: >
  V oblasti bezbariérovosti nemá velký smysl budovat bodové bezbariérové úpravy.
  Je lepší se soustředit na smysluplné bezbariérové celky (trasy).


  Každý metr bezbariérové trasy vyžaduje kooperaci velkého počtu nejrůznějších
  institucí. První případ bezbariérového celku může trvat velmi dlouho.


  I když případ Křenové byl velmi zdlouhavý, představuje určitý zlom v řešení
  bezbariérovosti v Brně. Od tohoto zlomu již bylo možné ustavenou platformu pro
  kooperaci využít při každém dalším případu.


  > Poprvé to trvá, ale má to smysl. Vzniknou spojení, která dříve neexistovala,
  ale podruhé se již dají využít.
before:
  alt: Ostůvek s vysokým obrubníkem
  name: before.jpg
after:
  alt: Ostrůvek se sjezdem a napojením na přechod
  name: after.jpg
timeline:
  - name: znepřístupnění vstupu do tramvají
    parts: 5
    time: 2009
  - name: začíná rekonstrukce
    parts: 2
    time: 2014
  - name: přístupný Úřad práce
    parts: 1
    time: 2016
  - name: vznik Poradního sboru
    parts: 2
    time: 2017
dictionary:
  - oprava
  - rekonstrukce
---

