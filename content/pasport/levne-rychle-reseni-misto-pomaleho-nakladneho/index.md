---
title: Rychle a levně namísto pomalu a draze
number: 14
ready: false
title2: dvojí ozvučení semaforů pro chodce
subtitle: Jak zajistit nevidomým lidem bezpečný přechod vozovky na křižovatkách
  s vícero ozvučenými semafory?
story: "Začínal květen roku 2013 a nevidomá paní Milada šla nakupovat potraviny.
  Na cestě ze svého domu k obchodu musí přejít rušnou křižovatku se semafory. V
  minulosti běžně přišla k semaforovému sloupu, nahmatala na něm tlačítko pro
  zapnutí akustické signalizace a vyčkala, až semafor začně tikat rychlajším
  tempem, tedy oznamovat, že je možnost přejít vozovku. Od svého známého se
  dozveděla, že nedávno proběhlo vylepšení akustické signalizace semaforů v
  Brně, kdy již není nutné nahmatat tlačítko na semaforovém sloupu, ale je možné
  zvukovou signalizaci spustit pomocí stisknutí tlačítka **technologie VPN**,
  kterou jsou nevidomí lidé zvyklí běžně používat. Paní Milada z této změny měla
  radost, protože mnohdy jí nahmatání tlačítka na sloupu trvalo dlouho. U
  křižovatky tedy pomocí **technologie VPN** spustila akustickou signalizaci a
  semafor začal vydávat pomalý tikající zvuk, oznamující, že má vyčkat. Brzy
  začal semafor tikat rychleji, a tedy oznavovat, že již může přejít. Paní
  Milada začala přecházet vozovku po přechodu, když ale najednou uslyšela vedle
  sebe prudké brždění automobilu a hlasité troubení klaksonu. Řidič z auta
  zvolal: „Sakra, paní, vždyť máte červenou, málem jsem vás zajel. Dělejte,
  běžte!“"
analysis: >-
  Ozvučený semafor vydává pomalý tikající zvuk, když je červená, a rychlý
  tikající zvuk, když je zelená.


  Neboť neustále tikající semafory ruší obyvatele žijící v okolí, ozvučení pro nevidomé lidi se zapíná po stisku tlačítka.


  Tlačítko na sloupu semaforu lze mnohdy obtížné nahmatat, proto bylo umožněno spouštět ozvučení pomocí **technologie VPN**.


  V Brně je mnoho křižovatek, kde je přechod s ozvučeným semaforem do několika různých směrů.


  **Technologie VPN** na těchto křižovatkách spustí ozvučení semaforů do všech směrů najedno.


  Následně je obtížné rozlišit, kterému směru právě přísluší rychlé tikání pro přecházení a kterému pomalé pro čekání.
design: >-
  **Technologie VPN** se upraví tak, že spustí ozvučení pouze toho semaforu,
  který je blíže k **ovladači VPN**.


  Vzhledem k tomu, že **technologie VPN** vysílá povely na vzdálenosti desítek metrů, může být toto řešení technologicky komplikované a tak i nákladné.


  Je tedy vhodné pokusit se nejdříve nalézt méně komplikované možnosti řešení. 


  Takovým řešením může být ozvučení semaforů vedoucích do různých směrů odlišnými zvuky.
solution: V Brně bylo akustickým signálem pro nevidomé osoby postupně vybavena
  většina křižovatek se semafory. Lidé žijící u křižovatek si však začali
  stěžovat, že je neustále tikání ruší, a proto se na semafory umístila
  tlačítka, která akustickou signalizaci spouštějí. Odborník na odstraňování
  bariér pro nevidomé osoby však začal sbírat kritické reakce, že tlačítka na
  semaforu se mnohdy obtížně nahmatají, a proto společně s vedoucím servisu
  světelné signalizace Brněnských komunikací vytvořili možnost spuštění
  akustické signalizace pomocí **technologie VPN**. Na křižovatkách se semafory
  do více směrů to však působovalo potíže. Instalace technologie, která by
  rozpojila přijímaný signál do semaforů, aby se vždy spouštěl pouze jeden
  semafor, by vyšla zhruba na 100 000 Kč na jednu křižovatku a realizace by
  trvala minimálně jeden rok. Proto bylo navrženo řešení, že na těchto
  křižovatkách bude do semaforů různých směru zavedena odlišná akustická
  signalizace, tzv. siréna. Realizace tohoto řešení byla velice rychlá a
  nesrovnatelně levnější.
constraints: |-
  I kombinace tikání a sirény těsně vedle sebe může být rušivá.

  Zvuk sirény může být nečekaný a matoucí pro chodce bez zrakového znevýhodnění.
conclusion: >-
  Používání nových technologií pro bezbariérové úpravy mohou vytvářet i nové
  neočekávané bariéry.


  Takovou bariérou je například spuštění ozvučení semaforů pomocí **technologie VPN** do více směrů najednou.


  Každá i nově vzniklá bariéra je řešitelná, nicméně vzniká zde otázka po smysluplnosti a finančních nákladech tohoto řešení.


  Vždy je vhodné nejprve promyslet, zdali nejsou k dispozici jednodužší, účelnější a levnější řešení.
before:
  source: Pavel Doboš
  name: semafory_foto_pred.jpg
after:
  source: Povel Doboš
  name: semafory_foto_po.jpg
timeline:
  - parts: 5
    time: březen 2012
    name: Vytváří se technologie aktivace ozvučení semaforů pomocí VPN
  - parts: 2
    time: duben 2013
    name: Všechny poptávané semafory jsou vybaveny touto technologií
  - parts: 2
    time: červen 2013
    name: Padá návrh na dvě odlišná ozvučení semaforů
  - parts: 1
    time: září 2013
    name: " Probíhá testování nového ozvučení, tzv. sirény"
  - parts: 1
    time: říjen 2013
    name: Siréna začíná být instalována na všechny potřebné křižovatky
dictionary:
  - technologie VPN
---
