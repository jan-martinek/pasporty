---
title: Rychle a levně namísto pomalu a draze
number: 14
ready: false
title2: dvojí ozvučení semaforů pro chodce
subtitle: Jak zajistit nevidomým lidem bezpečný přechod vozovky na křižovatkách
  s vícero ozvučenými semafory?
story: "Začínal květen roku 2013 a nevidomá paní Milada šla nakupovat potraviny.
  Na cestě ze svého domu k obchodu musí přejít rušnou křižovatku se semafory. V
  minulosti běžně přišla k semaforovému sloupu, nahmatala na něm tlačítko pro
  zapnutí akustické signalizace a vyčkala, až semafor začně tikat rychlejším
  tempem, tedy oznamovat, že je možnost přejít vozovku. Od svého známého se
  dozveděla, že nedávno proběhlo vylepšení akustické signalizace semaforů v
  Brně, kdy již není nutné nahmatat tlačítko na semaforovém sloupu, ale je možné
  zvukovou signalizaci spustit pomocí stisknutí tlačítka **technologie VPN**,
  kterou jsou nevidomí lidé zvyklí běžně používat. Paní Milada z této změny měla
  radost, protože mnohdy jí nahmatání tlačítka na sloupu trvalo dlouho. U
  křižovatky tedy pomocí **technologie VPN** spustila akustickou signalizaci a
  semafor začal vydávat pomalý tikající zvuk, oznamující, že má vyčkat. Brzy
  začal semafor tikat rychleji, a tedy oznamovat, že již může přejít. Paní
  Milada začala přecházet vozovku po přechodu, když ale najednou uslyšela vedle
  sebe prudké brždění automobilu a hlasité troubení klaksonu. Řidič z auta
  zvolal: „Sakra, paní, vždyť máte červenou, málem jsem vás zajel. Dělejte,
  běžte!“"
analysis: >-
  Protože ozvučené semafory ruší obyvatele žijící v jejich okolí, ozvučení pro
  nevidomé lidi se zapíná po stisku tlačítka.


  Tlačítko na sloupu semaforu lze mnohdy obtížné nahmatat, proto bylo umožněno spouštět ozvučení pomocí **technologie VPN**.


  Na značených přechodech vybavených semafory si mohou nevidomí chodci, pomocí technologie VPN, aktivovat akustickou signalizaci.


  Semafor pak vydává při červené barvě pomalý a při zelené barvě rychlý „klepající“ zvuk.


  Technologie VPN však aktivuje ozvučení všech semaforů na křižovatce.


  Některé křižovatky mají přechody do více směrů.


  Pokud jsou „klepátka“ pro různé směry chůze umístěny na jednom sloupku nebo jsou sloupky semaforů blízko u sebe, pak je velice obtížné rozlišit, který semafor zrovna klepe rychle pro přecházení a který pomalu pro čekání.
design: >-
  Na sloupky semaforů, které signalizují přecházení v různých směrech chůze a
  jsou od sebe vzdáleny méně než 4 metry, se umísťují tzv. **rozpojovací
  tlačítka**. Ta při držení umlčí akustický signál pro směr, který není potřeba
  a je slyšet pouze signál pro požadovaný směr chůze.


  Instalace **rozpojovacích tlačítek** je závislá na dostatečném počtu propojovacích kabelů mezi všemi semafory na křižovatce. Jejich absence výše zmíněné řešení neumožňuje.

   Doplnění kabelů je technicky náročné, časově zdlouhavé a finančně nákladné.

  Je tedy vhodné zkusit nejdříve najít rychlejší a méně složitou možnost řešení. Takovým řešením může být ozvučení semaforů vedoucích do různých směrů odlišnými zvuky.
solution: V Brně bylo akustickým signálem pro nevidomé osoby postupně vybavena
  většina křižovatek se semafory. Lidé žijící u křižovatek si však začali
  stěžovat, že je neustále tikání ruší, a proto se na semafory umístila
  tlačítka, která akustickou signalizaci spouštějí. Odborník na odstraňování
  bariér pro nevidomé osoby však začal sbírat kritické reakce, že tlačítka na
  semaforu se mnohdy obtížně nahmatají, a proto společně s vedoucím servisu
  světelné signalizace Brněnských komunikací vytvořili možnost spuštění
  akustické signalizace pomocí **technologie VPN**. Na křižovatkách se semafory
  do více směrů to však působovalo potíže. Instalace technologie, která by
  rozpojila přijímaný signál do semaforů, aby se vždy spouštěl pouze jeden
  semafor, by vyšla zhruba na 100 000 Kč na jednu křižovatku a realizace by
  trvala minimálně jeden rok. Proto bylo navrženo řešení, že na těchto
  křižovatkách bude do semaforů různých směru zavedena odlišná akustická
  signalizace, tzv. siréna. Realizace tohoto řešení byla velice rychlá a
  nesrovnatelně levnější.
constraints: |-
  I kombinace tikání a sirény těsně vedle sebe může být rušivá.

  Zvuk sirény může být nečekaný a matoucí pro chodce bez zrakového znevýhodnění.
conclusion: >-
  Používání nových technologií pro bezbariérové úpravy mohou vytvářet i nové
  neočekávané bariéry.


  Takovou bariérou je například spuštění ozvučení semaforů pomocí **technologie VPN** do více směrů najednou.


  Každá i nově vzniklá bariéra je řešitelná, nicméně vzniká zde otázka po smysluplnosti a finančních nákladech tohoto řešení.


  Vždy je vhodné nejprve promyslet, zdali nejsou k dispozici jednodužší, účelnější a levnější řešení.
before:
  source: Pavel Doboš
  name: semafory_foto_pred.jpg
  alt: Nevidomá osoba přechází vozovku na čevenou
after:
  source: Povel Doboš
  name: semafory_foto_po.jpg
  alt: Nevidomá osoba přechází vozovku na zelenou
timeline:
  - parts: 4
    time: březen 2012
    name: zavedení aktivace ozvučení semaforů pomocí technologie VPN
  - parts: 2
    time: duben 2013
    name: vybranné semafory jsou vybaveny touto technologií
  - parts: 2
    time: červen 2013
    name: vzniká návrh na odlišná ozvučení semaforů různých směrů
  - parts: 1
    time: září 2013
    name: probíhá testování nového ozvučení, tzv. sirény
  - parts: 1
    time: říjen 2013
    name: siréna je instalována na všechny potřebné křižovatky
dictionary:
  - technologie VPN
---
