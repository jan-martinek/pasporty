---
title: Rychle a levně namísto pomalu a draze
number: 14
ready: true
title2: dvojí ozvučení semaforů pro chodce
subtitle: Jak zajistit nevidomým lidem bezpečný přechod vozovky na křižovatkách
  s vícero ozvučenými semafory?
story: "Začínal květen roku 2013 a nevidomá paní Milada šla nakupovat potraviny.
  Na cestě ze svého domu k obchodu musí přejít rušnou křižovatku se semafory. V
  minulosti běžně přišla k semaforovému sloupu, nahmatala na něm tlačítko pro
  zapnutí akustické signalizace a vyčkala, až semafor začne tikat rychlejším
  tempem, tedy oznamovat, že je možno přejít vozovku. Od svého známého se
  dozvěděla, že nedávno proběhlo vylepšení akustické signalizace semaforů v
  Brně, kdy již není nutné nahmatat tlačítko na semaforovém sloupu, ale je možné
  zvukovou signalizaci spustit pomocí stisknutí tlačítka **technologie VPN**,
  kterou jsou nevidomí lidé zvyklí běžně používat. Paní Milada z této změny měla
  radost, protože mnohdy jí nahmatání tlačítka na sloupu trvalo dlouho. U
  křižovatky tedy pomocí **technologie VPN** spustila akustickou signalizaci a
  semafor začal vydávat pomalý tikající zvuk, oznamující, že má vyčkat. Brzy
  začal semafor tikat rychleji a tedy oznamovat, že již může přejít. Paní Milada
  začala přecházet vozovku po přechodu, když ale najednou uslyšela vedle sebe
  prudké brždění automobilu a hlasité troubení klaksonu. Řidič z auta volal:
  „Sakra, paní, vždyť máte červenou, málem jsem vás zajel. Dělejte, běžte!“"
analysis: >-
  1. Protože ozvučené semafory ruší obyvatele žijící v jejich okolí, ozvučení
  pro nevidomé lidi se zapíná po stisku tlačítka.

  2. Tlačítko na sloupu semaforu lze mnohdy obtížně nahmatat, proto bylo umožněno spouštět ozvučení pomocí **technologie VPN**.

  3. Na značených přechodech vybavených semafory si mohou nevidomí chodci pomocí **technologie VPN** aktivovat akustickou signalizaci.

  4. Semafor pak vydává při červené barvě pomalý a při zelené barvě rychlý „klepající“ zvuk.

  5. **Technologie VPN** však aktivuje ozvučení všech semaforů na křižovatce.

  6. Některé křižovatky mají přechody do více směrů.

  7. Pokud jsou „klepátka“ pro různé směry chůze umístěny na jednom sloupku nebo jsou sloupky semaforů blízko u sebe, pak je velice obtížné rozlišit, který semafor zrovna klepe rychle pro přecházení a který pomalu pro čekání.
design: >-
  1. Na sloupky semaforů, které signalizují přecházení v různých směrech chůze a
  jsou od sebe vzdáleny méně než 4 metry, se umísťují tzv. **rozpojovací
  tlačítka**. Ta při držení umlčí akustický signál pro směr, který není potřeba,
  a je slyšet pouze signál pro požadovaný směr chůze.

  2. Instalace **rozpojovacích tlačítek** je závislá na dostatečném počtu propojovacích kabelů mezi všemi semafory na křižovatce. Jejich absence výše zmíněné řešení neumožňuje.

  3. Doplnění kabelů je technicky náročné, časově zdlouhavé a finančně nákladné.

  4. Je tedy vhodné zkusit nejdříve najít rychlejší a méně složitou možnost řešení. Takovým řešením může být ozvučení semaforů vedoucích do různých směrů odlišnými zvuky.
solution: "V Brně je spousta křižovatek, kde jsou sloupky se semafory pro
  odlišné směry chůze velmi blízko sebe. Nevidomí chodci zde mají problém
  sluchem rozeznat, který signál klepání platí pro který směr chůze. Odborník na
  zpřístupňování prostoru pro nevidomé lidi proto navrhl jednoduché řešení,
  které bylo díky pochopení a vstřícnosti vedoucího servisu světelné signalizace
  Brněnských komunikací následně realizováno. Na křižovatce, která nedisponovala
  dostatečným počtem propojovacích kabelů, jejich doplnění by si vyžádalo
  nejméně 100 000 Kč a trvalo by nejméně 1 rok, byl pro směr přes méně
  frekventovanou vozovku použit zvuk tzv. „klepátka“ a pro směr přes
  frekventovanější vozovku silnější a výrazně odlišný zvuk tzv. „kvákadla“.
  Zvukový kontrast je natolik velký, že k záměně směrů již nedochází.\r

  \n"
constraints: >-
  * I kombinace různých zvuků akustického výstupu semaforů vyžaduje od
  nevidomých osob zvýšenou pozornost.

  * Zvuk „kvákadla“ může být nečekaný a matoucí pro chodce bez zrakového znevýhodnění.
conclusion: >-
  * Používání nových technologií pro bezbariérové úpravy může vytvářet i nové
  neočekávané bariéry.

  * Takovou bariérou je například spuštění ozvučení semaforů vzdálených od sebe méně než 4 metry a směřujících do různých směrů pomocí **technologie VPN** – nelze rozeznat, jak který semafor klepe.

  * Tyto komplikace je možné vyřešit složitými a nákladnými úpravami – instalací **rozpojovacích tlačítek**.

  * Každá i nově vzniklá bariéra je řešitelná, nicméně vzniká zde otázka smysluplnosti a finančních nákladů tohoto řešení.

  * Vždy je vhodné nejprve promyslet, zdali nejsou k dispozici jednodušší, účelnější a levnější řešení – rozdílné zvuky pro odlišné směry chůze.
before:
  source: Pavel Doboš
  name: semafory_foto_pred.jpg
  alt: Nevidomá osoba přechází vozovku na červenou.
after:
  source: Pavel Doboš
  name: semafory_foto_po.jpg
  alt: Nevidomá osoba přechází vozovku na zelenou.
timeline:
  - parts: 4
    time: březen 2012
    name: zavedení aktivace ozvučení semaforů pomocí technologie VPN
  - parts: 2
    time: duben 2013
    name: vybrané semafory jsou vybaveny touto technologií
  - parts: 2
    time: červen 2013
    name: vzniká návrh na odlišná ozvučení semaforů pro různé směry
  - parts: 1
    time: září 2013
    name: probíhá testování nového ozvučení, tzv. „kvákadla“
  - parts: 1
    time: říjen 2013
    name: zvuk „kvákadla“ je instalován na všechny potřebné křižovatky
dictionary:
  - technologie VPN
  - rozpojovací tlačítko
---
