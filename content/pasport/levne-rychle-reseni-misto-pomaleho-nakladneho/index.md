---
title: Rychle a levně namísto pomalu a draze
number: 14
ready: false
title2: dvojí ozvučení semaforů pro chodce
subtitle: Jak zajistit nevidomým lidem bezpečný přechod vozovky na křižovatkách
  s vícero ozvučenými semafory?
story: "Začínal květen roku 2013 a nevidomá paní Milada šla nakupovat potraviny.
  Na cestě ze svého domu k obchodu musí přejít rušnou křižovatku se semafory. V
  minulosti běžně přišla k semaforovému sloupu, nahmatala na něm tlačítko pro
  zapnutí akustické signalizace a vyčkala, až semafor začně tikat rychlajším
  tempem, tedy oznamovat, že je možnost přejít vozovku. Od svého známého se
  dozveděla, že nedávno proběhlo vylepšení akustické signalizace semaforů v
  Brně, kdy již není nutné nahmatat tlačítko na semaforovém sloupu, ale je možné
  zvukovou signalizaci spustit pomocí stisknutí tlačítka **technologie VPN**,
  kterou jsou nevidomí lidé zvyklí běžně používat. Paní Milada z této změny měla
  radost, protože mnohdy jí nahmatání tlačítka na sloupu trvalo dlouho. U
  křižovatky tedy pomocí **technologie VPN** spustila akustickou signalizaci a
  semafor začal vydávat pomalý tikající zvuk, oznamující, že má vyčkat. Brzy
  začal semafor tikat rychleji, a tedy oznavovat, že může přejít. Paní Milada
  začala po přechodu přecházet vozovku, když ale najednou uslyšela vedle sebe
  prudké zabrždění automobilu a hlasité zatroubení na klakson. Řidič z auta
  zvolal: „Sakra, paní, vždyť máte červenou, málem jsem vás zajel. Tak rychle,
  běžte!“"
analysis: >-
  Ozvučený semafor vydává pomalý tikající zvuk, když je červená, a rychlý
  tikající zvuk, když je zelená.


  Neboť neustále tikající semafory ruší kolem žijící obyvatele, ozvučení pro lidi nevidomé se zapíná stiskem tlačítka.


  Tlačítko na sloupu semaforu je mnohdy obtížné nahmatat, proto bylo umožněno spouštět ozvučení pomocí ovladače VPN.


  V Brně je mnoho křižovatek, kde je přechod se semaforem do vícero směrů.


  Ovladač VPN na těchto křižovatkách zapne ozvučení semaforů do odlišných různých směrů.


  Je těžké rozlišit, který směr zrovna tiká rychle pro přecházení a který pomalu pro čekání.
design: >-
  Technologie VPN se upraví tak, že spustí ozvučení pouze toho semaforu, který
  je blíže k osobě nevidomé vybavené ovladačem VPN.


  Vzhledem k tomu, že technologie VPN vysílá povely na vzdálenosti desítek metrů, může být toto řešení technologicky komplikované a drahé.


  Je tedy vhodné zkusit nejdříve vyhledat méně komplikované možnosti řešení. 


  Takovým řešením může být odlišné ozvučení semaforů vedoucích do dvou různých směrů chůze.
solution: V Brně bylo akustickým signálem pro osoby nevidomé postupně vybavena
  většina křižovatek se semafory. Lidé žijící u křižovatek si však začali
  stěžovat, že je neustále tikání ruší, a proto se na semafory umístila
  tlačítka, která akustickou signalizaci spouštějí. Odborník na odstraňování
  bariér pro osoby nevidomé však začal sbírat ohlasy, že tlačítka na semaforu se
  mnohdy obtížně nahmatají, a proto společně s vedoucím servisu světelné
  signalizace Brněnských komunikací vytvořili možnost spuštění akustické
  signalizace pomocí ovladače VPN. Na křižovatkách se semafory do více směrů to
  však způsobovalo potíže. Instalace technologie, která by rozpojila přijímaný
  signál do semaforů, aby se jich nespouštělo více než jeden, by vyšla zhruba na
  100 tisíc Kč za křižovatku a realizace by trvala minimálně rok. Proto se
  vymyslelo řešení, že na těchto křižovatkách bude vždy do jednoho ze dvou
  semaforů vedle sebe zavedena odlišná akustická signalizace, tzv. siréna.
  Realizace byla rychlá a stála mnohonásobně méně.
constraints: |-
  I kombinace zvuku tikání a sirény může být navzájem se rušící.

  Zvuk sirény může být nečekaný a matoucí pro vidoucí chodce.
conclusion: >-
  Důmyslné bezbariérové úpravy mohou způsobit předtím neočekávané nové
  komplikace.


  Takovou komplikací je spuštění ozvučení na více semaforech najednou pomocí ovladače VPN.


  Tyto komplikace se může nabízet vyřešit složitými a nákladnými úpravami. 


  Lze se však také nejdříve poohlédnout, zdali nejsou k dispozici jednoduchá a levná řešení.
before:
  source: Archiv P. Doboše
  name: semafory_foto_pred.jpg
after:
  source: Archiv P. Doboše
  name: semafory_foto_po.jpg
timeline:
  - parts: 5
    time: březen 2012
    name: Vytváří se technologie aktivace ozvučení semaforů pomocí VPN
  - parts: 2
    time: duben 2013
    name: Všechny poptávané semafory jsou vybaveny touto technologií
  - parts: 2
    time: červen 2013
    name: Padá návrh na dvě odlišná ozvučení semaforů
  - parts: 1
    time: září 2013
    name: " Probíhá testování nového ozvučení, tzv. sirény"
  - parts: 1
    time: říjen 2013
    name: Siréna začíná být instalována na všechny potřebné křižovatky
dictionary:
  - technologie VPN
---
