---
title: Rychlé šíření jednotné úpravy
number: 13
ready: false
title2: ozvučené vyvolávací systémy na poštách
subtitle: Jak mohou nevidomí lidé na poštách s lístkovým vyvolávacím systémem
  vědět, kdy přijdou na řadu?
story: Na jaře roku 2007 jde nevidomý pan Jaroslav odeslat balík na poštu na
  brněnském Mojmírově náměstí. Je překvapen tamním novým systémem. Chtěl se
  postavit do řady na přepážku, ale bylo mu sděleno, že se musí vrátit ke vchodu
  a zmáčknout tlačítko na terminálu pro obdržení pořadového čísla. Panu
  Jaroslavovi se podařilo nahmatat onen nový terminál i tlačítko na něm. Byl mu
  vydán lístek, který pan Jaroslav nepřečetl. Od jiného zákazníka pošty se
  dozvěděl, že má pořadové číslo 47, a má proto počkat, dokud číslo nevyvolají.
  Že zatím je na řadě číslo 41. Pan Jaroslav čekal, ale bylo mu divné, že tak
  dlouho nevyvolali žádné číslo. Zeptal se proto dalšího ze zákazníků, co se
  stalo. Ten mu sdělil, že číslo 47 muselo být vyvoláno již dávno, že teď jdou
  na řadu čísla 60 a vyšší. Pan Jaroslav se divil, vždyť nic nehlásili. Bylo mu
  vysvětleno, že číslo není doslova vyvoláno, ale je zobrazeno na displeji u
  přepážek. Zákazník mu tedy donesl nové číslo a upozornil ho, že se musí
  vyptávat, kdy má jít se svým číslem na přepážku. Pan Jaroslav tedy čekal znovu
  a doufal, že tentokrát nepromešká své „vyvolání“.
analysis: >-
  Lístkové vyvolávací systémy s čísly jsou pro nevidomé osoby bez dalších úprav
  nepoužitelné.


  Terminál na poště je potřeba nalézt, což nemusí být snadné.


  Pro volbu požadované služby a použití pořadového čísla je nutný zrak. Samotné vyvolávání pořadí vyžaduje opět zrak.


  Nevidomý člověk neví, jaké je jeho číslo, kdy přichází na řadu a sám nedokáže najít ani příslušnou přepážku.
design: >-
  Pokud provozovatel využívá vyvolávací lístkové systémy, pak je musí být
  doplnit o akustické prvky.


  Přístroj vydávající lístky musí být umístěn a uzpůsoben tak, aby jej mohli nalézt a použít i nevidomí klienti.


  Vydávané lístky s tištěným číslem musí být uspůsobeny tak, aby byly srozumitelné i pro nevidomé klienty.


  Technologie vyvolávacích lístkových systémů by měla být jednotná pro co největší počet pošt.
solution: Sjednocenná organizace nevidomých a slabozrakých (SONS) si začala na
  počátku nového tisíciletí všímat, že neustále přibývá pošt, které jsou
  vybaveny lístkovými vyvolávacími systémy pro přístup k přepážkám. Vedoucí
  metodického centra pro odstraňování bariér SONS proto o tom započal komunikaci
  s generálním ředitelstvím České pošty. Česká pošta souhlasila, že podpoří
  vytvoření technologie upraveného ozvučeného vyvolávacího systému pro nevidomé
  osoby. SONS se zkontaktovala s brněnským Tyfloservisem a TyfloCentrem a
  společně vytvořily návrh řešení použití vyvolávacího systému. Pracuje tak, že
  si nevidomý klient pošty u vstupu pomocí dálkového vysílače povelů pro
  nevidomé (**technologie VPN**) aktivuje hlasový majáček, díky němuž dohledá
  vchod do budovy. Následně se z fráze majáčku dozví, jak se pomocí umělé vodicí
  linie dostane k příslušné přepážce. Tam se vysláním povelu z vysílače povelů
  pro nevidomé (**technologie VPN**) zaregistruje do lístkového systému. Ve
  chvíli, kdy se příslušná přepážka uvolní, tak je spuštěn akustický signál,
  který upozorní jak na moment uvolnění přepážky, ale i na umístění příslušné
  přepážky. Pilotní testování technologie proběhlo na poště na Lesné v Brně. Ta
  byla vybrána jako pošta nejvíce navštěvovaná nevidomými klienty. Poté byl
  upravený vyvolávací systém nainstalován ještě na dvou poštách v Brně. SONS
  nicméně od začátku koncipovala technologii tak, aby ji bylo moné instalovat na
  jakoukoli poštu s vyvolávacím lístkovým systémem. Proto byl společně s Českou
  poštou odsouhlasen seznam pošt, kde bude technologie zavedena. Technologie je
  tak nakonec zavedena na 18 poštách po celé České republice.
constraints: >-
  Úprava vyvolávacího lístkového systému je neúměrně finančně nákladná.


  Mezi nevidomými klienty pošt je nutné šířit informaci, které konkrétní pošty disponují touto úpravou.


  K bezproblémovému fungování je potřeba stálý proškolený personál. Česká pošta má poměrně velkou fluktuaci zaměstnanců


  Nevidomí lidé musejí být taktéž nějakou cestou seznámeni s tím, jak upravený vyvolávací systém využívat.
conclusion: >-
  Vyvolávací lístkové systémy, které jsou závislé na užívání zraku, lze upravit
  pomocí jejich ozvučení.


  Jako důležité se ukázalo, že byl systém navržen tak, aby byl aplikovatelný v celé České republice.


  Díky tomu byla Česká pošta ochotna zavést technologii stejným způsobem na více svých pobočkách.


  Pokud je možné vyvinout jednotné bezbarérové řešení, lze předpokládat jeho snadnější rozšíření na více podobných míst.


  Pošt s ozvučenými vyvlávacími systémy je v ČR 18, nicméně ozvučených pošt (s hlasovým majáčkem) bez lístkového vyvolávacího systému je téměř 400.
before:
  name: posty-foto-pred_b.jpg
  source: https://1gr.cz/fotky/idnes/15/103/org/EVS5edd2b_posta.jpg
  alt: Na obrázku je terminál pro vydávání lístků bez úpravy přístupné pro osoby
    nevidomé.
after:
  name: posty-foto-po.jpg
  source: https://fastly.4sqi.net/img/general/600x600/30928169_cVtszRy4cTEeATTiFryPxhgvOHAm9ND966eDjcNn7oM.jpg    <dočasné,
    bude vytvořena nová fotka>
  alt: "Na obrázku je umělá vodicí linie vedoucí k vyhrazené poštovní přepážce.
    Lavičky s čekajícími zákazníky průchod podél linie nijak neomezují. "
timeline:
  - parts: 1
    time: "2005"
    name: SONS zahajuje komunikaci s generálním ředitelstvím České pošty
  - parts: 1
    time: "2006"
    name: vyvinuta technologie a vybrány brněnské pošty, kde bude testována
  - parts: 1
    time: "2007"
    name: po pilotním provozu na vybranných brněnských poštách se technologie
      rozšiřuje i na další pošty
  - parts: 1
    time: "2008"
    name: ozvučené vyvolávací systémy jsou přítomné na 18 poštách v České republice
  - parts: 1
    time: "2009"
    name: zavedení opakovaných školení zaměstanců pošt s ozvučenými vyvolávacími
      systémy
dictionary:
  - technologie VPN
---
