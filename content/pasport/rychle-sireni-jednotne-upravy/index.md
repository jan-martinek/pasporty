---
title: Rychlé šíření jednotné úpravy
title2: Ozvučené vyvolávací systémy na poštách
subtitle: Jak mohou na poštách s lístkovým vyvolávacím systém lidé nevidomí
  vědět, kdy jsou vyvoláni?
story: Na jaře roku 2007 jde nevidomý pan Jaroslav odeslat balík na poštu na
  brněnském Mojmírově náměstí. Poštu již nějakou dobu nepotřeboval navštívit, a
  tak byl překvapen, že zde byl zaveden nový systém. Chtěl se postavit do řady,
  kde stojí lidé čekající na přepážku, nicméně bylo mu sděleno, že se musí
  vrátit ke vchodu a zmáčknout tlačítko na přístroji, z něhož mu vyjede lístek s
  pořadovým číslem. Pan Jaroslav se vrátil ke vchodu a podařilo se mu nahmatat
  onen nový přístroj i tlačítko na něm. Byl mu vydán lístek, pan Jaroslav si
  však nedokázal přečíst, co je na lístku napsané. Od jiného zákazníka pošty se
  dozvěděl, že má pořadové číslo 47, a má proto počkat, dokud nebude jeho číslo
  vyvoláno. Že zatím je na řadě číslo 41. Pan Jaroslav si tedy sedl a čekal.
  Čekal notnou dobu a bylo mu divné, že dosud nebylo vyvoláno žádné další číslo
  po onom 41. Když čekal již velmi dlouho, zeptal se dalšího z návštěvníků
  pošty, proč to vše tak dlouho trvá. Tento návštěvník mu ale sdělil, že číslo
  47 bylo vyvoláno již před deseti minutami. Pan Jaroslav se divil, vždyť nic
  nehlásili. Pán mu vysvětlil, že číslo není doslova vyvoláno, ale je zobrazeno
  na obrazovce u přepážek. Donesl panu Jaroslavovi nové číslo a upozornil ho, že
  se musí vyptávat ostatních lidí, co za číslo má jít zrovna na přepážku. Pan
  Jaroslav tedy začal čekat znovu a doufat, že tentokrát nepromešká své
  „vyvolání“.
analysis: >-
  Terminály na výdej lístků s čísly, jsou dnes převážně dotykové a bez dalších
  úprav jsou pro osoby nevidomé nepoužitelné.


  Terminál je potřeba na poště najít, což je naslepo bez vodicích nebo akustických prvků velice obtížné.


  Také k navolení požadované služby na terminálu je nezbytný zrak a na vydaném lístku je číslo jen natištěné.


  Displeje zobrazující vyvolávané číslo viditelné jen zrakem, a tak se nevidomý člověk nedozví, kdy má se svým lístkem jít na kterou přepážku.


  Tuto přepážku sám nenajde, protože jejich čísla jsou zobrazena opět jen vizuálně. 


  Vyvolávací lístkový systém na poštách nefunguje tak, aby s ním mohla samostatně pracovat osoba nevidomá.
design: >-
  Pokud provozovatel trvá na použití vyvolávacích lístkových systémů, pak tyto
  musejí být doplněny o zvukové prvky.


  Přístroj k vydávání lístků musí být umístěn a uzpůsoben tak, aby ho lidé nevidomí mohli najít a použít.


  Vydávané lístky s tištěným číslem musí být doplněny něčím, co není potřeba číst zrakem.


  Technologie vyvolávacích lístkových systémů je jednotná pro mnoho pošt, ale také i pro mnoho organizací, které poskytují služby (komunikační, energetické, zdravotní apod.).


  Pokud by se vytvořila jednotná úprava této technologie, mohla by být zavedena pro všechny pošty i další organizace, které lístkové systémy využívají.
solution: >-
  Sjednocenná organizace nevidomých a slabozrakých (SONS) si začala na počátku
  nového tisíciletí všímat, že neustále přibývá pošt, které jsou vybaveny
  lístkovými vyvolávacími systémy pro přístup k přepážkám. Vedoucí metodického
  centra pro odstraňování bariér SONS proto započal komunikaci s generálním
  ředitelstvím České pošty o této problematice. Česká pošta nakonec souhlasila,
  že podpoří vytvoření technologie upraveného ozvučeného vyvolávacího systému
  pro nevidomé osoby. SONS se proto zkontaktovala s brněnským Tyfloservisem a
  TyfloCentrem a společně vytvořily návrh řešení použití vyvolávacího systému. 

  Pracuje tak, že si nevidomý zákazník pošty u vstupu, pomocí dálkového vysílače povelů aktivuje hlasový majáček, díky němuž dohledá vchod do budovy. Ze druhé fráze majáčku se dozví, jak se dostane k vyhrazené přepážce pomocí umělé vodící linie. Tam se vysláním povelu z vysílače, zaregistruje do lístkového systému. Ve chvíli, kdy se vyhrazená přepážka uvolní, tak jej na to akustický signál  upozorní a navede jej přímo k přepážce. 

  Pilotní testování technologie proběhlo na poště v Brně na Lesné, protože tato byla vybrána jako pošta nejvíce navštěvovaná nevidomými zákazníky. Poté byl upravený vyvolávací systém nainstalován ještě na dvou poštách v Brně. SONS nicméně od začátku koncipoval technologii tak, aby šla nainstalovat na jakoukoli poštu s vyvolávacím lístkovým systémem, aby se tedy jednalo o jednotný celostátní systém. Proto byl společně s Českou poštou odsouhlasen seznam pošt po celé ČR, kde bude technologie zavedena. Technologie upraveného vyvolávacího systému pro osoby nevidomé je tak nakonec zavedena na 18 poštách po České republice.
constraints: >-
  Úprava vyvolávacího systému je neúměrně finančně nákladná.


  Mezi lidmi nevidomými je nutné šířit informaci, které konkrétní pošty mají upravený vyvolávací systém.


  K bezproblémovému fungování je potřeba proškolený personál, jenže České poště se střídají zaměstnanci.


  Také lidé nevidomí musejí být dostatečně seznámeni s tím, jak tento systém užívat.
conclusion: >-
  Pro vyvolávací lístkové systémy, které jsou závislé na užívání zraku, lze
  vyvinout bezbariérovou technologii jejich upravením a ozvučením.


  Iniciativa vyvíjet technologii upravených ozvučených vyvolávacích systémů jednotnou a celostátně aplikovatelnou byla užitečná.


  Díky tomu byla i Česká pošta ochotna zavést technologii stejným způsobem na více místech.


  Když se užívá jednotný způsob bezbariérových úprav, jednodušeji se rozšíří na více podobných míst.
before:
  name: posty-foto-pred_b.jpg
  source: https://1gr.cz/fotky/idnes/15/103/org/EVS5edd2b_posta.jpg
  alt: Na obrázku je terminál pro vydávání lístků bez úpravy přístupné pro osoby
    nevidomé.
after:
  name: posty-foto-po.jpg
  source: https://fastly.4sqi.net/img/general/600x600/30928169_cVtszRy4cTEeATTiFryPxhgvOHAm9ND966eDjcNn7oM.jpg    <dočasné,
    bude vytvořena nová fotka>
  alt: "Na obrázku je umělá vodicí linie vedoucí k vyhrazené poštovní přepážce.
    Lavičky s čekajícími zákazníky průchod podél linie nijak neomezují. "
timeline:
  - parts: 1
    time: "2005"
    name: SONS zahajuje komunikaci s generálním ředitelstvím České pošty
  - parts: 1
    time: "2006"
    name: Vytváří se technologie a jsou vybrány brněnské pošty, kde by byla zavedena
  - parts: 1
    time: "2007"
    name: Po úspěšném pilotním testování v Brně se technologie zavádí na dalších
      poštách
  - parts: 1
    time: "2008"
    name: Ozvučené upravené vyvolávací systémy jsou na 18 poštách v ČR
  - parts: 1
    time: "2009"
    name: Zavedení organizačních opatření
dictionary:
  - vodící linie
---
