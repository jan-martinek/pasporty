---
title: Rychlé šíření jednotné úpravy
title2: Ozvučené vyvolávací systémy na poštách
subtitle: Jak mohou na poštách s lístkovým vyvolávacím systém lidé nevidomí
  vědět, kdy jsou vyvoláni?
story: Na jaře roku 2007 jde nevidomý pan Jaroslav odeslat balík na poštu na
  brněnském Mojmírově náměstí. Poštu již nějakou dobu nenavštívil, a tak byl
  překvapen tamním novým systémem. Chtěl se postavit do řady, kde stojí lidé
  čekající na přepážku, nicméně bylo mu sděleno, že se musí vrátit ke vchodu a
  zmáčknout tlačítko na terminálu, z něhož mu vyjede lístek s pořadovým číslem.
  Panu Jaroslavovi se u vchodu podařilo po chvíli nahmatat onen nový terminál i
  tlačítko na něm. Byl mu vydán lístek, pan Jaroslav si ho však nedokázal
  přečíst. Od jiného zákazníka pošty se dozvěděl, že má pořadové číslo 47, a má
  proto počkat, dokud nebude jeho číslo vyvoláno. Že zatím je na řadě číslo 41.
  Pan Jaroslav tedy čekal a bylo mu divné, že dlouho nebylo vyvoláno žádné další
  číslo po onom 41. Zeptal se dalšího z návštěvníků pošty, proč vše tak dlouho
  trvá. Tento návštěvník mu sdělil, že číslo 47 bylo vyvoláno již před deseti
  minutami. Pan Jaroslav se divil, vždyť nic nehlásili. Bylo mu vysvětleno, že
  číslo není doslova vyvoláno, ale je zobrazeno na displeji u přepážek. Ostatní
  donesli panu Jaroslavovi nové číslo a upozornili ho, že se musí neustále
  vyptávat, kdy má jít zrovna na přepážku. Pan Jaroslav tedy čekal znovu a
  doufal, že tentokrát nepromešká své „vyvolání“.
analysis: >-
  Terminály na výdej lístků s čísly, jsou bez dalších úprav pro osoby nevidomé
  nepoužitelné.


  Terminál je potřeba na poště najít, což je naslepo bez vodicích nebo akustických prvků velice obtížné.


  Také k navolení požadované služby na terminálu je nezbytný zrak a na vydaném lístku je číslo jen natištěné.


  Displeje zobrazující vyvolávané číslo jsou viditelné jen zrakem, a tak se nevidomý člověk nedozví, kdy má jít na kterou přepážku.


  Přepážku sám nenajde, protože jejich čísla jsou zobrazena opět jen vizuálně. 


  Vyvolávací lístkový systém na poštách nefunguje tak, aby s ním mohla samostatně pracovat osoba nevidomá.
design: >-
  Pokud provozovatel využívá vyvolávací lístkové systémy, pak musejí být
  doplněny o zvukové prvky.


  Přístroj k vydávání lístků musí být umístěn a uzpůsoben tak, aby ho lidé nevidomí mohli najít a použít.


  Vydávané lístky s tištěným číslem musí být doplněny něčím, co není potřeba číst zrakem.


  Technologie vyvolávacích lístkových systémů je jednotná pro mnoho pošt.


  Pokud by se vytvořila jednotná úprava této technologie, mohla by být zavedena pro všechny pošty.
solution: >-
  Sjednocenná organizace nevidomých a slabozrakých (SONS) si začala na počátku
  nového tisíciletí všímat, že neustále přibývá pošt, které jsou vybaveny
  lístkovými vyvolávacími systémy pro přístup k přepážkám. Vedoucí metodického
  centra pro odstraňování bariér SONS proto započal komunikaci s generálním
  ředitelstvím České pošty o této problematice. Česká pošta nakonec souhlasila,
  že podpoří vytvoření technologie upraveného ozvučeného vyvolávacího systému
  pro nevidomé osoby. SONS se zkontaktovala s brněnským Tyfloservisem a
  TyfloCentrem a společně vytvořily návrh řešení použití vyvolávacího systému. 

  Pracuje tak, že si nevidomý zákazník pošty u vstupu pomocí dálkového vysílače povelů aktivuje hlasový majáček, díky němuž dohledá vchod do budovy. Ze druhé fráze majáčku se dozví, jak se dostane k vyhrazené přepážce pomocí umělé vodící linie. Tam se vysláním povelu z vysílače, zaregistruje do lístkového systému. Ve chvíli, kdy se vyhrazená přepážka uvolní, tak jej na to akustický signál upozorní. 

  Pilotní testování technologie proběhlo na poště v Brně na Lesné,. Ta byla vybrána jako pošta nejvíce navštěvovaná nevidomými zákazníky. Poté byl upravený vyvolávací systém nainstalován ještě na dvou poštách v Brně. SONS nicméně od začátku koncipovala technologii tak, aby šla nainstalovat na jakoukoli poštu s vyvolávacím lístkovým systémem. Proto byl společně s Českou poštou odsouhlasen seznam pošt, kde bude technologie zavedena. Technologie je tak nakonec zavedena na 18 poštách po České republice.
constraints: >-
  Úprava vyvolávacího systému je neúměrně finančně nákladná.


  Mezi lidmi nevidomými je nutné šířit informaci, které konkrétní pošty mají upravený vyvolávací systém.


  K bezproblémovému fungování je potřeba proškolený personál, jenže České poště se střídají zaměstnanci.


  Také lidé nevidomí musejí být dostatečně seznámeni s tím, jak tento systém užívat.
conclusion: >-
  Pro vyvolávací lístkové systémy, které jsou závislé na užívání zraku, lze
  vyvinout bezbariérovou technologii jejich upravením a ozvučením.


  Iniciativa vyvíjet technologii upravených ozvučených vyvolávacích systémů jednotnou a celostátně aplikovatelnou byla užitečná.


  Díky tomu byla i Česká pošta ochotna zavést technologii stejným způsobem na více místech.


  Když se užívá jednotný způsob bezbariérových úprav, jednodušeji se rozšíří na více podobných míst.
before:
  name: posty-foto-pred_b.jpg
  source: https://1gr.cz/fotky/idnes/15/103/org/EVS5edd2b_posta.jpg
  alt: Na obrázku je terminál pro vydávání lístků bez úpravy přístupné pro osoby
    nevidomé.
after:
  name: posty-foto-po.jpg
  source: https://fastly.4sqi.net/img/general/600x600/30928169_cVtszRy4cTEeATTiFryPxhgvOHAm9ND966eDjcNn7oM.jpg    <dočasné,
    bude vytvořena nová fotka>
  alt: "Na obrázku je umělá vodicí linie vedoucí k vyhrazené poštovní přepážce.
    Lavičky s čekajícími zákazníky průchod podél linie nijak neomezují. "
timeline:
  - parts: 1
    time: "2005"
    name: SONS zahajuje komunikaci s generálním ředitelstvím České pošty
  - parts: 1
    time: "2006"
    name: Vytváří se technologie a jsou vybrány brněnské pošty, kde by byla zavedena
  - parts: 1
    time: "2007"
    name: Po úspěšném pilotním testování v Brně se technologie zavádí na dalších
      poštách
  - parts: 1
    time: "2008"
    name: Ozvučené upravené vyvolávací systémy jsou na 18 poštách v ČR
  - parts: 1
    time: "2009"
    name: Zavedení organizačních opatření
dictionary:
  - vodící linie
---
