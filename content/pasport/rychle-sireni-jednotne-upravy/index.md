---
title: Rychlé šíření jednotné úpravy
title2: Ozvučené vyvolávací systémy na poštách
subtitle: >-
  Jak mohou na poštách s lístkovým vyvolávacím systém lidé nevidomí vědět, kdy
  jsou vyvoláni?
story: >-
  Na jaře roku 2007 jde nevidomý pan Jaroslav odeslat balík na poštu na
  brněnském Mojmírově náměstí. Poštu již nějakou dobu nepotřeboval navštívit, a
  tak byl překvapen, že zde byl zaveden nový systém. Chtěl se postavit do řady,
  kde stojí lidé čekající na přepážku, nicméně bylo mu sděleno, že se musí
  vrátit ke vchodu a zmáčknout tlačítko na přístroji, z něhož mu vyjede lístek s
  pořadovým číslem. Pan Jaroslav se vrátil ke vchodu a podařilo se mu nahmatat
  onen nový přístroj i tlačítko na něm. Byl mu vydán lístek, pan Jaroslav si
  však nedokázal přečíst, co je na lístku napsané. Od jiného zákazníka pošty se
  dozvěděl, že má pořadové číslo 47, a má proto počkat, dokud nebude jeho číslo
  vyvoláno. Že zatím je na řadě číslo 41. Pan Jaroslav si tedy sedl a čekal.
  Čekal notnou dobu a bylo mu divné, že dosud nebylo vyvoláno žádné další číslo
  po onom 41. Když čekal již velmi dlouho, zeptal se dalšího z návštěvníků
  pošty, proč to vše tak dlouho trvá. Tento návštěvník mu ale sdělil, že číslo
  47 bylo vyvoláno již před deseti minutami. Pan Jaroslav se divil, vždyť nic
  nehlásili. Pán mu vysvětlil, že číslo není doslova vyvoláno, ale je zobrazeno
  na obrazovce u přepážek. Donesl panu Jaroslavovi nové číslo a upozornil ho, že
  se musí vyptávat ostatních lidí, co za číslo má jít zrovna na přepážku. Pan
  Jaroslav tedy začal čekat znovu a doufat, že tentokrát nepromešká své
  „vyvolání“.
analysis: >-
  Přístroj, která vydává lístky s čísly, je uzpůsoben pro vidící lidi.


  Přístroj je potřeba na poště najít, včetně tlačítka něm, které je třeba
  zmáčknout. K tomu je ideální zrak.


  Na samotných lístcích je číslo tištěné. K jeho přečtení je také potřeba zrak.


  Obrazovky, které zobrazují, které číslo má jít na kterou přepážku, jsou také
  viditelné jen zrakem.


  Osoba nevidomá se obtížně dozví, kdy má se svým lístkem dojít na kterou
  přepážku.


  Vyvolávací lístkový systém na poštách nefunguje tak, aby s ním mohla
  samostatně pracovat osoba nevidomá.
design: >-
  Lístkové vyvolávací systémy potřebují doplnit o akustický prvek.


  Přístroj k vydávání lístků musí být uzpůsoben tak, aby ho lidé nevidomí
  nemuseli složitě hledat.


  Vydávané lístky s tištěným číslem musí být doplněny něčím, co není potřeba
  číst zrakem.


  Technologie vyvolávacích lístkových systémů je jednotná pro mnoho pošt.


  Pokud se vytvoří úprava této technologie, může být zavedena pro všechny pošty,
  které lístkové systémy využívají.
solution: >-
  Sjednocenná organizace nevidomých a slabozrakých (SONS) si začala na počátku
  nového tisíciletí všímat, že neustále přibývá pošt, které jsou vybaveny
  lístkovými vyvolávacími systémy pro přístup k přepážkám. Ředitel SONS proto
  započal komunikaci s generálním ředitelstvím České pošty o této problematice.
  Česká pošta nakonec souhlasila, že podpoří vytvoření technologie upraveného
  ozvučeného vyvolávacího systému pro osoby nevidomé. SONS se proto zkontaktoval
  s brněnským Tyfloservisem a TyfloCentrem a společně vytvořili originální
  úpravu vyvolávacího systému, kdy nevidomý zákazník pošty bude u vstupu do
  pošty ihned zaregistrován do pořadníku a poté, až na něj přijde řada,
  hlasovými informacemi naveden k pro něj vyhrazené přepážce, k níž navíc přímo
  povede kovová vodící linie. Pilotní testování technologie proběhlo na poště v
  Brně na Lesné, neboť byla vybrána jako pošta nejvíce navštěvovaná nevidomými
  zákazníky. Poté byl upravený vyvolávací systém nainstalován ještě na poštách
  Brno-Mojmírovo náměstí a Brno-Křížová. SONS nicméně od začátku koncipoval
  technologii tak, aby šla nainstalovat na jakoukoli poštu s vyvolávacím
  lístkovým systémem, aby se tedy jednalo o jednotný celostátní systém. Proto
  byl společně s Českou poštou odsouhlasen seznam pošt po celé ČR, kde bude
  technologie zavedena. Technologie upraveného vyvolávacího systému pro osoby
  nevidomé je tak nakonec zavedena na 18 poštách po České republice.
constraints: >-
  Úprava vyvolávacího systému je finančně nákladná.


  Mezi lidmi nevidomými je nutné šířit informaci, které konkrétní pošty mají
  upravený vyvolávací systém.


  K bezproblémovému fungování je potřeba proškolený personál, jenže České poště
  se střídají zaměstnanci.
conclusion: >-
  Pro vyvolávací lístkové systémy, které jsou závislé na užívání zraku, lze
  vyvinout bezbariérovou technologii jejich upravením a ozvučením.


  Iniciativa vyvíjet technologii upravených ozvučených vyvolávacích systémů
  jednotnou a celostátně aplikovatelnou byla užitečná.


  Díky tomu byla i Česká pošta ochotna zavést technologii stejným způsobem na
  více místech.


  Když se užívá jednotný způsob bezbariérových úprav, jednodušeji se rozšíří na
  více podobných míst.
before:
  name: posty-foto-pred_b.jpg
  source: 'https://1gr.cz/fotky/idnes/15/103/org/EVS5edd2b_posta.jpg'
after:
  name: posty-foto-po.jpg
  source: >-
    https://fastly.4sqi.net/img/general/600x600/30928169_cVtszRy4cTEeATTiFryPxhgvOHAm9ND966eDjcNn7oM.jpg   
    <dočasné, bude vytvořena nová fotka>
timeline:
  - parts: 1
    time: '2005'
    name: SONS zahajuje komunikaci s generálním ředitelstvím České pošty
  - parts: 1
    time: '2006'
    name: 'Vytváří se technologie a jsou vybrány brněnské pošty, kde by byla zavedena'
  - parts: 1
    time: '2007'
    name: >-
      Po úspěšném pilotním testování v Brně se technologie zavádí na dalších
      poštách
  - parts: 1
    time: '2008'
    name: Ozvučené upravené vyvolávací systémy jsou na 18 poštách v ČR
dictionary:
  - vodící linie
---
