---
title: Nádraží, kde se lidé nevidomí nemusejí ztrácet
ready: true
subtitle: Jak upravit chaotický prostor vytíženého autobusového nádraží?
story: "Píše se počátek roku 2016 a nevidomý pan Jiří se chystá jet z Brna
  mezinárodní autobusovou linkou do Vídně. Tato linka odjíždí z autobusového
  nádraží u hotelu Grand. Pan Jiří se na nádraží u Grandu potřebuje dostat z
  nástupiště tramvají před brněnským vlakovým nádražím, které je vedle. Odtud má
  k nádraží u Grandu vést vodící linie. Pan Jiří se po ní vydá, avšak vodící
  linie náhle končí u křižovatky. Pan Jiří neví kudy dál, a vydává se proto
  směrem ke zvuku motorů autobusů. Dlouho bloudí, ale naštěstí si ho všimne
  kolemjdoucí, který ho dovede k nástupištím. Onomu kolemjdoucímu však náhle
  odjíždí autobus, a tak musí Jiřího opustit. Pan Jiří ví, že musí odjet z
  nástupiště číslo 5, ale netuší, kde ho nalézt. Ptá se proto u prodejního
  stánku, kde mu odvětí: „Pětka je támhle kousek nalevo od vás.“ Pan Jiří se tím
  směrem vydává, ale bez vodící linie si není jistý, kam dojde. Ptá se proto
  lidí čekajících na autobus. Ti mu odvětí, že vůbec nevědí, jak tu jsou
  nástupiště rozmístěné, a že čekají, až prostě uvidí svůj autobus. Nakonec se
  dozví, že k nástupišti číslo 5 náhodou právě došel. Autobus, který tam nabírá
  cestující, je však do Krakova, nikoli do Vídně. Pan Jiří tedy čeká. Autobus do
  Krakova odjíždí a žádný jiný dlouho nepřijíždí. Po chvíli se ptá jiného
  čekajícího muže, zdali tu někde nestojí autobus na Vídeň. Onen muž mu odvětí,
  že ten autobus tu již stál, ale stál až ve vozovce vedle autobusu do Krakova,
  neboť se jinam nevešel. A že nabral cestující a před chvílí odjel."
analysis: >-
  Na nádraží u Grandu v Brně nevedla žádná jednoduchá cesta pro lidi nevidomé.


  Byla vybudována vodící linie od vlakového nádraží, která ale končila v křižovatce.


  Když už se lidé nevidomí dostali na autobusové nádraží, bylo pro ně obtížné najít nástupiště.


  Při velkém vytížení nádraží bylo ještě obtížnější najít svůj autobus mezi houfy lidí.
design: >-
  Vodicí linie je třeba vytvořit tak, aby navedly lidi nevidomé až k jednotlivým
  nástupištím.


  Nástupišť musí být umístěno dostatek a linky mezi mini rozmístěné tak, aby autobus vždy mohl stát u svého nástupiště.


  Nástupiště musí být označena tak, aby byla rozpoznatelná i pro lidi nevidomé.


  K tomu je možné využít reliéfní označení buď na zemi, nebo na označnících nástupišť.


  Zároveň je třeba umístit orientační prvek u příchodu k nádraží, který ukazuje, jak celý prostor nádraží vypadá.


  K tomu může posloužit haptická mapa anebo akustický informační panel.
solution: Odborník na odstraňování bariér pro osoby nevidomé se dlouho snažil
  přesvědčit o nutnosti zpřístupnění nádraží u Grandu i přístupové cesty k němu
  pro lidi ze zrakovým znevýhodněním. Byla vybudována přístupová vodící linie,
  ale nevhodně a nebezpečně končila v křižovatce. Po mnoha konzultacích, v nichž
  se angažovaly Brněnské komunikace, Úřad městské části Brno-střed a Poradní
  sbor pro bezbariérovost Brna přišel Dopravní podnik města Brna s projektem
  rekonstrukce celého prostoru nádraží. Rekonstrukce trvala rok, zpřehlednila
  nádraží, lépe rozmístila nástupiště a přinesla i jejich dostatečně
  rozpoznatelné označení a to včetně označení v Braillově písmu. Na nádraží byla
  vytvořena bezpečná přístupová vodící linie a k samotným nástupištím se z ní
  větvily další vodící linie. Byly instalovány hlasové majáčky s informacemi o
  nástupištích a informační panely o odjezdech taktéž začaly poskytovat
  informace v mluvené řeči. V přední části nádraží u vodicí linie byl umístěn 3D
  hmatový model celého nádraží pro rychlou orientaci v prostoru, který je
  doplněn popisky v Braillově písmu. Lidé se zrakovým znevýhodněním byly navíc s
  popisem nově zrekonstruovaného nádraží seznámeni v časopise Chaloupka a na jim
  určených webových fórech.
constraints: >-
  K takové rekonstrukci, která je koncipovaná jako komplexně bezbariérová, bývá
  potřeba iniciativy vícero skupin. 


  Při takové rekonstrukci se mohou navýšit finanční náklady.
conclusion: >-
  I složité, chaotické a vytížené prostory se dají předělat takovým způsobem,
  který je přístupný lidem nevidomým.


  Je v tom případě třeba dobře promyslet koncepci větvících se umělých vodících linií.


  Je také potřeba dobře označit klíčové body v prostoru, jako jsou kupříkladu nástupiště, pokladny či záchody. 


  Orientaci osob nevidomých může napomoci hmatový model celého prostoru, kde jsou klíčové body vyznačeny a popsány.
before:
  name: grand_foto_pred.jpg
  source: https://upload.wikimedia.org/wikipedia/commons/b/b2/Bus_station_Brno_Grand_in_night_1.jpg
after:
  name: grand_foto_po.jpg
  source: Pavel Doboš
timeline:
  - parts: 1
    time: "2014"
    name: Zaangažovaní lidé se snaží přesvědčit městské orgány o nutnosti
      zpřístupnění nádraží
  - parts: 1
    time: "2015"
    name: Je vybudována vodicí linie, která nevhodně končí v křižovatce
  - parts: 1
    time: "2016"
    name: Začíná se hovořit o celkové rekonstrukci nádraží
  - parts: 2
    time: "2017"
    name: Díky podnětům různých skupin se začíná tvořit projekt rekonstrukce
  - parts: 1
    time: "2019"
    name: Probíhá rekonstrukce, na konci roku se nádraží znovu otevírá
  - parts: 1
    time: "2020"
    name: Jsou dokončeny poslední bezbariérové úpravy
dictionary:
  - Braillovo písmo
  - 3D hmatový model
  - haptická mapa
---
