---
title: Nádraží, kde se nevidomí lidé nemusejí ztrácet
number: 16
ready: false
title2: autobusové nádraží u hotelu Grand, Brno
subtitle: Jak upravit chaotický prostor vytíženého autobusového nádraží pro
  nevidomé lidi?
story: "Začíná rok 2016 a nevidomý pan Jiří se chystá jet z Brna mezinárodní
  autobusovou linkou do Vídně. Tato linka odjíždí z autobusového nádraží u
  hotelu Grand. Pan Jiří se na nádraží u Grandu potřebuje dostat z nedalekého
  nástupiště tramvají před hlavním železničním nádražím. Odtud má k nádraží u
  Grandu vést vodící linie. Pan Jiří se po ní vydá, avšak vodící linie náhle
  končí u křižovatky. Pan Jiří neví kudy dál, a tak pokračuje směrem za zvukem
  autobusových motorů. Dlouho bloudí, ale naštěstí si ho všimne kolemjdoucí,
  který ho dovede k autobusovým nástupištím. Onomu kolemjdoucímu však náhle
  odjíždí autobus, a tak musí Jiřího opustit. Pan Jiří ví, že musí odjet z
  nástupiště číslo 5, ale netuší, jak ho nalézt. Ptá se proto u prodejního
  stánku, kde mu odvětí: „Pětka je támhle kousek nalevo od vás.“ Pan Jiří se tím
  směrem vydává, ale bez vodící linie si není jistý. Ptá se proto lidí
  čekajících na autobus. Ti mu odvětí, že vůbec nevědí, jak tu jsou nástupiště
  rozmístěná, a že čekají, až prostě uvidí svůj autobus. Nakonec se dozví, že k
  nástupišti číslo 5 zcela náhodně sám došel. Autobus, do kterého zde právě
  nastupují cestující však míří do Krakova, nikoli do Vídně. Pan Jiří tedy čeká.
  Autobus do Krakova odjíždí a žádný jiný dlouho nepřijíždí. Po chvíli se ptá
  jiného čekajícího muže, zdali tu někde nestojí autobus do Vídně. Onen muž mu
  odvětí, že ten autobus tu již byl, ale stál ve vozovce až za autobusem do
  Krakova, neboť se jinam nevešel. A že odbavil cestující a před chvílí odjel."
analysis: >-
  Pro nevidomé cestující neexistovala k autobusovému nádraží u Grandu v Brně
  žádná jednoduchá cesta.


  Byla vybudována umělá **vodící linie** od železničního nádraží, která ale končila v křižovatce.


  Když už se nevidomí lidé dostali na autobusové nádraží, bylo pro ně obtížné najít konkrétní nástupiště.


  Při velkém vytížení nádraží bylo téměř nemožné najít mezi velkým množstvím lidí svůj spoj.
design: >-
  **Vodicí linie** je třeba vytvořit tak, aby navedly nevidomé cestující až k
  jednotlivým nástupištím.


  Nástupišť musí být vytvořeno takové množství a linky mezi nimi musejí být rozmístěné takovým způsobem, aby každý jeden autobus vždy mohl stát u svého nástupiště.


  Nástupiště musí být označena takovým způsobem, aby byla rozpoznatelná i pro nevidomé lidi.


  K tomu je možné využít **reliéfní dlažbu** na zemi a **Braillovo písmo** na **označnících** nástupišť.


  Zároveň je třeba umístit orientační prvek u příchodu k nádraží, který zobrazuje, jak je celý prostor nádraží organizován. K tomu může posloužit **haptická mapa**, **3D hmatový model** anebo **orientační hlasový majáček**.
solution: Odborník na odstraňování bariér pro nevidomé osoby se dlouho snažil
  přesvědčit zástupce města o nutnosti zpřístupnění autobusového nádraží u
  hotelu Grand včetně přístupové cesty k němu. Byla sice vybudována přístupová
  umělá **vodící linie**, která ale končila nebezpečně v křižovatce. Po mnoha
  konzultacích, v nichž se angažovaly Brněnské komunikace, Úřad městské části
  Brno-střed a Poradní sbor pro bezbariérové Brno přišel Dopravní podnik města
  Brna s projektem **rekonstrukce** celého prostoru autobusového nádraží.
  **Rekonstrukce** trvala rok, celkově zpřehlednila nádraží, lépe rozmístila
  nástupiště a přinesla i jejich dostatečně rozpoznatelné označení. Na nádraží
  byla vytvořena bezpečná přístupová **vodící linie** a k samotným nástupištím
  se z ní větvily **signální pásy**. Byl nainstalován **orientační hlasový
  majáček** s informacemi o rozmístění pokladen a elektronický informační panel.
  V přední části nádraží byl u **vodicí linie** umístěn **3D hmatový model**
  celého nádraží, který  nevidomým cestujícím prostředkuje představu o celkové
  kompozici nádraží. Je doplněn popisky v **Braillově písmu**. Lidé se zrakovým
  znevýhodněním byly navíc s popisem nově zrekonstruovaného nádraží seznámeni
  všemi, jim dostupnými informačními kanály (časopis Chaloupka, zasilatelské
  e-mailové konference, web).
constraints: >-
  K bezbariérové **rekonstrukci** tak komplikovaného prostoru jakým je nádrží,
  je potřeba iniciativy vícero skupin.


  Při takto komplexní **rekonstrukci** se jedná o finančné náročnou investici, u které není výjimkou navýšení finančních nákladů v průběhu samotné **rekonstrukce**.
conclusion: >-
  I složité, chaotické a vytížené prostory se dají **rekonstruovat** takovým
  způsobem, který je přístupný pro nevidomé lidi.


  Je v tom případě třeba dobře promyslet koncepci větvících se umělých orientačních prvků.


  Je také potřeba dobře označit klíčové body v prostoru, jako jsou kupříkladu nástupiště, pokladny či záchody.


  Orientaci nevidomých osob může napomoci **3D hmatový model** celého prostoru, kde jsou klíčové body vyznačeny a popsány.
before:
  name: grand_foto_pred.jpg
  source: https://upload.wikimedia.org/wikipedia/commons/b/b2/Bus_station_Brno_Grand_in_night_1.jpg
  alt: Na obrázku jsou dva autobusy stojící podél jednoho nástupiště. Třetí
    autobus stojí vedle nich ve vozovce, připraven odbavit cestující.
after:
  name: grand_foto_po.jpg
  source: Pavel Doboš
  alt: "Na obrázku je hlavní přístup na nádraží s viditelnými vodicími liniemi a
    haptickou mapou nádraží. "
timeline:
  - parts: 1
    time: "2014"
    name: iniciativa snažící se přesvědčit zástupce města o nutnosti zpřístupnění
      nádraží pro nevidomé uživatele
  - parts: 1
    time: "2015"
    name: vybudována vodicí linie, která nevhodně končí v křižovatce
  - parts: 1
    time: "2016"
    name: začíná se hovořit o celkové rekonstrukci nádraží
  - parts: 2
    time: "2017"
    name: díky podnětům různých skupin uživatelů se začíná tvořit projekt
      rekonstrukce
  - parts: 1
    time: "2019"
    name: probíhá rekonstrukce, na konci roku se nádraží znovu otevírá veřejnosti
  - parts: 1
    time: "2020"
    name: dokončeny poslední bezbariérové úpravy
dictionary:
  - reliéfní dlažba
  - vodicí linie
  - označník (zastávky)
  - Braillovo písmo
  - haptická mapa
  - 3D hmatový model
  - rekonstrukce
---
