---
title: Nádraží, kde se nevidomí lidé nemusejí ztrácet
number: 16
ready: false
title2: autobusové nádraží u hotelu Grand, Brno
subtitle: Jak upravit chaotický prostor vytíženého autobusového nádraží pro
  nevidomé lidi?
story: "Začíná rok 2016 a nevidomý pan Jiří se chystá jet z Brna mezinárodní
  autobusovou linkou do Vídně. Tato linka odjíždí z autobusového nádraží u
  hotelu Grand. Pan Jiří se na nádraží u Grandu potřebuje dostat z nedalekého
  nástupiště tramvají před hlavním železničním nádražím. Odtud má k nádraží u
  Grandu vést vodící linie. Pan Jiří se po ní vydá, avšak vodící linie náhle
  končí u křižovatky. Pan Jiří neví kudy dál, a tak pokračuje směrem za zvukem
  autobusových motorů. Dlouho bloudí, ale naštěstí si ho všimne kolemjdoucí,
  který ho dovede k autobusovým nástupištím. Onomu kolemjdoucímu však náhle
  odjíždí autobus, a tak musí Jiřího opustit. Pan Jiří ví, že musí odjet z
  nástupiště číslo 5, ale netuší, jak ho nalézt. Ptá se proto u prodejního
  stánku, kde mu odvětí: „Pětka je támhle kousek nalevo od vás.“ Pan Jiří se tím
  směrem vydává, ale bez vodící linie si není jistý. Ptá se proto lidí
  čekajících na autobus. Ti mu odvětí, že vůbec nevědí, jak tu jsou nástupiště
  rozmístěná, a že čekají, až prostě uvidí svůj autobus. Nakonec se dozví, že k
  nástupišti číslo 5 zcela náhodně sám došel. Autobus, do kterého zde právě
  nastupují cestující však míří do Krakova, nikoli do Vídně. Pan Jiří tedy čeká.
  Autobus do Krakova odjíždí a žádný jiný dlouho nepřijíždí. Po chvíli se ptá
  jiného čekajícího muže, zdali tu někde nestojí autobus do Vídně. Onen muž mu
  odvětí, že ten autobus tu již byl, ale stál ve vozovce až za autobusem do
  Krakova, neboť se jinam nevešel. A že odbavil cestující a před chvílí odjel."
analysis: >-
  Pro nevidomé cestující neexistovala k autobusovému nádraží u Grandu v Brně
  žádná jednoduchá cesta.


  Byla vybudována umělá **vodící linie** od železničního nádraží, která ale končila v křižovatce.


  Když už se nevidomí lidé dostali na autobusové nádraží, bylo pro ně obtížné najít konkrétní nástupiště.


  Při velkém vytížení nádraží bylo téměř nemožné najít mezi velkým množstvím lidí svůj spoj.
design: >-
  **Vodicí linie** je třeba vytvořit tak, aby navedly nevidomé cestující až k
  jednotlivým nástupištím.

  Nástupišť musí být umístěno dostatek a linky mezi nimi musejí být rozmístěné tak, aby autobus vždy mohl stát u svého nástupiště.

  Nástupiště musí být označena tak, aby byla rozpoznatelná i pro lidi nevidomé.

  K tomu je možné využít reliéfní označení na zemi a na označnících nástupišť.

  Zároveň je třeba umístit orientační prvek u příchodu k nádraží, který ukazuje, jak celý prostor nádraží vypadá. K tomu může posloužit haptická mapa anebo hlasový informační majáček.
solution: Odborník na odstraňování bariér pro osoby nevidomé se dlouho snažil
  přesvědčit o nutnosti zpřístupnění nádraží u Grandu i přístupové cesty k němu
  pro lidi ze zrakovým znevýhodněním. Byla vybudována přístupová vodící linie,
  ale nevhodně a nebezpečně končila v křižovatce. Po mnoha konzultacích, v nichž
  se angažovaly Brněnské komunikace, Úřad městské části Brno-střed a Poradní
  sbor pro bezbariérovost Brna přišel Dopravní podnik města Brna s projektem
  rekonstrukce celého prostoru nádraží. Rekonstrukce trvala rok, zpřehlednila
  nádraží, lépe rozmístila nástupiště a přinesla i jejich dostatečně
  rozpoznatelné označení a to včetně označení v Braillově písmu. Na nádraží byla
  vytvořena bezpečná přístupová vodící linie a k samotným nástupištím se z ní
  větvily další vodící linie. Byly instalovány hlasové majáčky s informacemi o
  nástupištích a informační panely o odjezdech taktéž začaly poskytovat
  informace v mluvené řeči. V přední části nádraží u vodicí linie byl umístěn 3D
  hmatový model celého nádraží pro rychlou orientaci v prostoru, který je
  doplněn popisky v Braillově písmu. Lidé se zrakovým znevýhodněním byly navíc s
  popisem nově zrekonstruovaného nádraží seznámeni v časopise Chaloupka a na jim
  určených webových fórech.
constraints: >-
  K takové rekonstrukci, která je koncipovaná jako komplexně bezbariérová, bývá
  potřeba iniciativy vícero skupin. 


  Při takové rekonstrukci se mohou navýšit finanční náklady.
conclusion: >-
  I složité, chaotické a vytížené prostory se dají předělat takovým způsobem,
  který je přístupný lidem nevidomým.


  Je v tom případě třeba dobře promyslet koncepci větvících se umělých vodících linií.


  Je také potřeba dobře označit klíčové body v prostoru, jako jsou kupříkladu nástupiště, pokladny či záchody. 


  Orientaci osob nevidomých může napomoci hmatový model celého prostoru, kde jsou klíčové body vyznačeny a popsány.
before:
  name: grand_foto_pred.jpg
  source: https://upload.wikimedia.org/wikipedia/commons/b/b2/Bus_station_Brno_Grand_in_night_1.jpg
after:
  name: grand_foto_po.jpg
  source: Pavel Doboš
timeline:
  - parts: 1
    time: "2014"
    name: Zaangažovaní lidé se snaží přesvědčit městské orgány o nutnosti
      zpřístupnění nádraží
  - parts: 1
    time: "2015"
    name: Je vybudována vodicí linie, která nevhodně končí v křižovatce
  - parts: 1
    time: "2016"
    name: Začíná se hovořit o celkové rekonstrukci nádraží
  - parts: 2
    time: "2017"
    name: Díky podnětům různých skupin se začíná tvořit projekt rekonstrukce
  - parts: 1
    time: "2019"
    name: Probíhá rekonstrukce, na konci roku se nádraží znovu otevírá
  - parts: 1
    time: "2020"
    name: Jsou dokončeny poslední bezbariérové úpravy
dictionary:
  - vodicí linie
  - Braillovo písmo
  - haptická mapa
  - 3D hmatový model
---
