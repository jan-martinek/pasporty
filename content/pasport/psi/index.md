---
title: Vítáme vodicího a asistenčního psa
subtitle: >-
  Jakým způsobem informovat provozovatele služeb o existenci psů se speciálním
  výcvikem a jejich významu pro zdravotně postižené?
story: >
  Radim zažil náročný pracovní den, a proto se rozhodl, že si k večeři usmaží
  pstruha na másle, jedná se totiž o jeho oblíbené jídlo. Na internetu si
  vyhledal nejbližší prodejnu s čerstvými rybami a vyrazil do ní. Jelikož je
  Radim nevidomý, vzal s sebou i svého vodicího psa Ernieho.


  Za pár desítek minut byli na místě a už od vchodu Radim cítil vůni ryb. Než se
  však stačil dostat k prodejnímu pultu, oslovila jej prodavačka s tím, že psi
  do obchodu nesmí. Radim se jí snažil vysvětlit, že se jedná o vodicího psa,
  kterého potřebuje ke svému bezpečnému pohybu prostorem.


  Prodavačka však byla neodbytná a na Radimovy námitky nebrala žádné ohledy. Psi
  podle ní do prodejny prostě nesmí, obchod by měl jinak problémy s hygienou,
  ostatní zákazníci by si stěžovali atd. Radim tak musel s Erniem prodejnu
  opustit a vyrazit hledat jiný obchod, kde mu snad umožní vzít Ernieho s sebou
  dovnitř.    
analysis: "Mezi psy se speciálním výcvikem patří vodicí psi, kteří pomáhají osobám se zrakovým postižením (např. orientace v prostoru či označení překážek), a asistenční psi, kteří pomáhají osobám s tělesným postižením (např. podávání předmětů či otevírání dveří).\r\n\nVýrazná část provozovatelů o existenci a významu psů se speciálním výcvikem (téměř) nic neví. \n\nPříslušná legislativa například umožňuje vstup a pohyb psů se speciálním výcvikem ve stravovacích či zdravotnických zařízeních.\r\n\n"
design: "Zvýšit osvětu o psech se speciálním výcvikem a příslušné legislativě mezi provozovateli různých zařízení a úřady.\r\n\nVytvoření a realizace informační kampaně o psech se speciálním výcvikem.\r\n\nApelování na solidaritu a odpovědnost občanů a ekonomických subjektů i nad rámec legislativy.\r\n\n"
solution: "Odbor zdraví Magistrátu města Brna se v roce 2016 rozhodl na základě podnětu veřejnosti k vytvoření informační kampaně a materiálů ohledně psů se speciálním výcvikem. Ve spolupráci se Školou pro výcvik vodicích psů a spolkem Vodicí pes vznikla samolepka s nápisem „Vítáme vodicího a asistenčního psa“, která slouží zejména pro provozovatele obchodů a stravovacích zařízení, ale též pro školy a úřady k označení vstupu do svých budov, kdy dotyční dávají najevo, že nemají problém s přítomností těchto psů ve svých budovách. Samolepka tak jde nad rámec příslušné legislativy (tj. mohou si ji vylepit i provozovatelé, kteří by ze zákona nemuseli psa se speciálním výcvikem do svých prostor vpustit). Zároveň vznikl též dvoustránkový informační leták s názvem „Desatero k psům se speciálním výcvikem“, který popisuje, jak se ke psům se speciálním výcvikem chovat.\r\n\nNásledně proběhla informační kampaň, která zahrnovala propagační články, reportáže v televizi a rozhlase či reklamu ve vozidlech MHD. Materiály byly rozeslány vytipovaným provozovatelům. Poptávka těsně po informační kampani byla značná, dokonce si o samolepky a Desatero zažádala i jiná města.\r\n\nBylo vytištěno 7 000 ks samolepek a Desater. Grafický návrh realizoval magistrát, takže náklady tvořily jen tisk a distribuci – jednalo se o zhruba 50 000 Kč (včetně DPH).\r\n\n"
constraints: >
  Zájem provozovatelů zařízení (uživatelů samolepky a Desatera k psům se
  speciálním výcvikem) po ukončení informační a propagační kampaně vždy pozvolna
  opadá. Je třeba kampaň opakovat, aby provozovatelé věděli, že něco takového
  existuje a mohou magistrát o informační materiály požádat.  


  Do kampaně je ochotna se zapojit jen určitá část provozovatelů, obzvláště u
  soukromých subjektů není možné vynutit si jejich zapojení.   


  Po vyčerpání samolepek a dalších materiálů je třeba realizovat jejich dotisk,
  což samozřejmě znamená i další finanční náklady.
conclusion: "Odbor zdraví Magistrátu města Brna ukázal vznikem a distribucí samolepek a Desatera k psům se speciálním výcvikem, že i malé a nenáročné kroky na čas, finance a organizaci mohou mít velký přínos a mají svůj smysl.\r\n\nZlepšení stavu může přinést i „pouhé“ informování, osvěta a apel na vzájemnou občanskou solidaritu a společenskou odpovědnost firem.\r\n\nPokud má být osvěta efektivní, nemůže se jednat jen o jednorázovou informační kampaň. Je třeba kontinuální akce.\r\n\n"
before:
  name: before.jpg
  alt: Nálepka s nápisem Zákaz vstupu se psy
  source: 'http://tabulky-shop.de8.cz/zakaz-vstupu-se-psy/z224.htm'
after:
  name: nalepka.png
  alt: Nálepka s nápisem Vítáme vodicího a asistenčního psa
  source: 'http://www.brno-prorodiny.cz/nalepka-vitame-vodiciho-a-asistencniho-psa'
timeline:
  - time: srpen 2016
    parts: 2
    name: první myšlenka vzniku samolepky a Desatera na základě podnětu veřejnosti
  - time: září 2016
    parts: 4
    name: >-
      spolupráce se Školou pro výcvik vodicích psů a spolkem Vodicí pes na
      vzniku samolepky a Desatera (návrh piktogramu, přesné znění textu) 
  - time: celý rok 2017
    parts: 4
    name: informační kampaň (propagace existence samolepky a Desatera) + osvěta
  - parts: 1
    time: od roku 2017 dále
    name: distribuce provozovatelům
dictionary:
  - vodicí pes
  - asistenční pes
---
