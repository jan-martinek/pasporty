---
title: "První indukční smyčka v\_tramvaji v\_Česku:"
title2: Pilotní projekt Unie neslyšících a DPMB
subtitle: "Jak zamezit neinformovanosti nedoslýchavých cestujících v\_tramvajích MHD Brno?"
story: "Lenka letos začala studovat v\_Brně. Ještě se tam moc nevyzná a neví, kde leží jaké zastávky. Jelikož je nedoslýchavá, nemá kvůli okolnímu hluku šanci rozpoznat hlášení v\_MHD. Když je v\_tramvaji velký hluk, raději své sluchadlo vypíná, protože je nad rámec zařízení, aby rozpoznalo hluk, mluvené slovo a\_reprodukované hlášení. Nedávno jí vůz nezastavil na zastávce na znamení, jelikož neslyšela hlášení a\_nestihla dát řidiči signál, že potřebuje vystoupit. V\_nočním rozjezdu přejela o zastávku dál, jelikož byla venku tma a nepoznala, že její zastávka už byla. Minulý týden jela zpracovávat protokol za kamarádem do Líšně. Jelikož jí tam jel přímý trolejbus 25, sedla si a cestou četla poznámky z\_hodiny. Až když trolejbus zastavil na konečné, zmateně vystoupila a zjistila, že je v\_Husovicích. Kvůli tomu, že neslyšela hlášení o změně konečné stanice, přijela za kamarádem o půl hodiny pozdě."
analysis: "1. Běžná sluchadla a kochleární implantáty nedokáží v hlučném prostředí zesilovat reprodukovaný zvuk, což v dopravních prostředcích staví neslyšící osoby do „informační hluchoty“.\n2. Na světelné tabule nemusí být vždy vidět a zejména přeslechnutí hlášení o výlukách či mimořádných událostech může způsobit značnou dezorientaci nedoslýchavých.\n3. Nedoslýchaví se sluchadly či kochleárním implantátem mohou využívat indukční smyčky. Indukční smyčka v\_tramvaji či jiném dopravním prostředku dokáže vysílat do sluchadla pouze hlášení, takže nedoslýchaví cestující slyší kvalitně."
design: 1. Instalace indukčních smyček do vozů MHD.
solution: "Unie neslyšících Brno, z.s. ve spolupráci s\_Dopravním podnikem města Brna vytvořila projekt v\_rámci kterého byla do vozu Vario LF2 instalována indukční smyčka. Ta umožňuje nedoslýchavým slyšet hlášení MHD skrze zachycení indukčního signálu sluchadlem/kochleárním implantátem. Projekt byl podpořen Magistrátem města Brna částkou 26\_000\_Kč. Aby mohla být pilotáž provedena, bylo nutné získat povolení o instalaci zařízení od drážního úřadu, což se povedlo v\_září 2018 a již v\_první polovině listopadu došlo ke spuštění provozu, který do konce ledna 2019 probíhal jako pilotní. Informace o\_instalované smyčce jsou u všech dveří do vozu. Tato brněnská tramvaj je prvním vozem MHD s\_indukční smyčkou v\_ČR."
constraints: "1. Instalace indukční smyčky do jednoho vozu zdaleka neřeší problém. Umožňuje ale nedoslýchavým cestujícím technologii vyzkoušet. Zároveň se jedná o důležitý první krok pro plošné zavedení.\n2. Pro instalaci indukčních smyček do všech brněnských tramvají by bylo nutné provést homologaci vozidel, tj. získat povolení drážního úřadu pro užívání vozidel s\_indukční smyčkou. \n3. Homologace vozidel je byrokraticky náročná a bylo by zapotřebí finanční pokrytí pracovní síly, která by se hromadné instalaci indukčních smyček věnovala."
conclusion: "Unie neslyšících a Dopravní podnik města Brna úspěšně instalovali indukční smyčku v\_tramvaji. \n\nPro zavedení indukčních smyček plošně do ostatních tramvají je nutné získat finanční prostředky a\_projít dalšími byrokratickými procesy.\n\nDíky činnosti PSpBB byla jednodušší komunikace mezi Unií neslyšících a DPMB. Zároveň PSpBB podpořil návrh na dotaci a zlepšil šance na její získání."
before:
  source: 'https://youtu.be/hLSKT5NqgQ0'
  alt: Stav před
  name: dpmb-pred.jpg
after:
  source: 'https://youtu.be/hLSKT5NqgQ0'
  alt: Stav po
  name: dpmb-po3.jpg
timeline:
  - parts: 4
    time: únor 2018
    name: "Unie neslyšících informuje PSpBB o projektu, který vznikl ve spolupráci s\_DPMB."
  - parts: 1
    time: květen 2018
    name: Unie neslyšících podává žádost o dotaci.
  - parts: 4
    time: červen 2018
    name: >-
      Je schválena dotace pro Unii neslyšících z rozpočtu města Brna ve výši
      26.000,- Kč na „Pilotní projekt umístění indukční smyčky do vozu městské
      hromadné dopravy v Brně“.
  - parts: 3
    time: září 2018
    name: povolení od drážního úřadu pro instalaci indukční smyčky do tramvaje
  - parts: 2
    time: listopad 2018
    name: spuštění testovacího provozu
  - parts: 1
    time: leden 2019
    name: 'konec testovacího období, vyhodnocení pilotáže'
dictionary:
  - homologace
---
