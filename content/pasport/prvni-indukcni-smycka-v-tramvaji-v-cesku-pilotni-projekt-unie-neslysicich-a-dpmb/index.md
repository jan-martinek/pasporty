---
title: Indukční smyčka v tramvaji
number: 11
ready: false
title2: Pilotní projekt Unie neslyšících Brno a Dopravního podniku města Brna
subtitle: Jak informovat nedoslýchavé cestující o dopravní situaci přímo
  v tramvajových vozech?
story: Lenka letos začala studovat v Brně. Ještě se v něm moc nevyzná a neví,
  kde leží jaké zastávky. Jelikož je nedoslýchavá, nemá kvůli okolnímu hluku
  šanci rozpoznat hlášení z reproduktoru ve vozech městské hromadné dopravy.
  Když je v tramvaji velký hluk, raději své **sluchadlo** vypíná, protože je
  mimo možnosti zařízení, aby rozpoznalo mluvené slovo, reprodukované hlášení a
  okolní hluk. Není tomu dávno co řidič nezastavil Lence na zastávce na znamení,
  jelikož neslyšela hlášení a nestihla dát řidiči signál, že potřebuje
  vystoupit. V nočním rozjezdu zase přejela svou zastávku, jelikož venku byla
  tma a Lenka nepoznala svou zastávku. Minulý týden jela zpracovávat protokol do
  školy za kamarádem do Líšně. Jelikož jí tam jel přímý trolejbus 25, sedla si a
  cestou četla poznámky z hodiny. Až když trolejbus zastavil na konečné, zmateně
  vystoupila a zjistila, že je ve vozovně Husovice. Kvůli tomu, že neslyšela
  hlášení o změně konečné zastávky, přijela za kamarádem o s půhodinovým
  zpožděním.
analysis: >-
  1. Běžná **sluchadla** a kochleární implantáty nedokáží v hlučném prostředí
  zesilovat reprodukovaný zvuk, což v dopravních prostředcích vystavuje
  nedoslýchavé osoby „informační nouzi“.

  2. Na informační tabule nemusí být vždy dobře vidět a zejména nestandartní hlášení o výlukách či mimořádných událostech mohou být snadno přeslechnuta a dezorientovat nedoslýchavé cestující.

  3. Uživatelé sluchadel či kochleárních implantátů mohou i v těchto případech využívat **indukční smyčky**. **Indukční smyčka** instalovaná v tramvaji či jiném dopravním prostředku dokáže vysílat do **sluchadla** pouze hlášení bez okolního hluku, čímž jej nedoslýchaví cestující slyší velmi jasně.
design: Instalace **indukčních smyček** do vozů městské hromadné dopravy.
solution: Unie neslyšících Brno ve spolupráci s Dopravním podnikem města Brna
  vytvořili projekt v rámci kterého byla do tramvajového vozu Vario LF2
  instalována **indukční smyčka**. Ta umožňuje nedoslýchavým lidem slyšet
  hlášení městské hromadné dopravy skrze zachycení indukčního signálu
  **sluchadlem**/kochleárním implantátem. Projekt byl podpořen Magistrátem města
  Brna částkou 26 000 Kč. Aby mohla být pilotáž provedena, bylo nutné získat
  povolení o **instalaci indukční** smyčky od Drážního úřadu, což se povedlo
  v září 2018 a již v první polovině listopadu 2018 došlo ke spuštění provozu,
  který do konce ledna 2019 probíhal jako pilotní. Informace o instalované
  smyčce jsou u všech dveří do vozu. Tato brněnská tramvaj se stala prvním vozem
  s instalovanou **indukční smyčkou** v České republice.
constraints: >-
  1. Instalace **indukční smyčky** do jednoho vozu zdaleka neřeší celý problém.
  Umožňuje ale nedoslýchavým cestujícím technologii vyzkoušet. Zároveň se jedná
  o důležitý první krok pro plošné zavedení.

  2. Pro instalaci **indukčních smyček** do všech brněnských tramvají by bylo nutné provést **homologaci** vozidel, tj. získat povolení Drážního úřadu pro užívání vozidel s **indukční smyčkou**. 

  3. **Homologace** vozidel je byrokraticky náročná a bylo by zapotřebí finanční pokrytí pracovní síly, která by se hromadné instalaci **indukčních smyček** věnovala.
conclusion: >-
  Unie neslyšících Brno a Dopravní podnik města Brna úspěšně instalovali
  **indukční smyčku** v tramvaji. 


  Pro plošné zavedení **indukčních smyček** do všech ostatních tramvají je nutné získat finanční prostředky a projít dalšími schvalovacími procesy.


  Díky činnosti Poradního sboru pro bezbariérové Brno byla usnadněna komunikace mezi Unií neslyšících Brno a Dopravním podnikem města Brna, která vedle ke spuštění pilotního projektu. Zároveň poradní sbor podpořil návrh na přidělení dotace a zvýšil tak šanci na její získání.
before:
  source: https://youtu.be/hLSKT5NqgQ0
  alt: Informační nouze nedoslýchavé cestující před instalací indukční smyčky v
    tramvaji
  name: dpmb-pred.jpg
after:
  source: https://youtu.be/hLSKT5NqgQ0
  alt: "Kvalitní poslech zvukové informace po instalaci indukční smyčky v tramvaji
    (na obrázku je text: Prosím pozor. Vůz jízdu končí. Použijte náhradní
    autobusovou dopravu. Děkujeme za pochopení.)"
  name: dpmb-po3.jpg
timeline:
  - parts: 4
    time: únor 2018
    name: Unie neslyšících Brno informuje poradní sbor o projektu, který vznikl ve
      spolupráci s dopravním podnikem
  - parts: 1
    time: květen 2018
    name: Unie neslyšících Brno podává žádost o dotaci
  - parts: 4
    time: červen 2018
    name: schválena dotace na „Pilotní projekt umístění indukční smyčky do vozu
      městské hromadné dopravy v Brně“
  - parts: 3
    time: září 2018
    name: povolení od Drážního úřadu pro instalaci indukční smyčky do tramvaje
  - parts: 2
    time: listopad 2018
    name: spuštění pilotního provozu
  - parts: 1
    time: leden 2019
    name: konec pilotního provozu, vyhodnocení pilotáže
dictionary:
  - sluchadlo
  - indukční smyčka
  - homologace
links:
  - description: Webová stránka Unie neslyšících Brno o problematice indukčních smyček.
    link: https://www.indukcni-smycky.cz/
---
