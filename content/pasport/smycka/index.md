---
title: Bezbariérová nástupiště tramvajové smyčky
title2: 'Obřany, Babická'
subtitle: "Jakým způsobem lze vyřešit, aby i\_tramvajová smyčka mohla být bezbariérová?"
story: >
  Je horké léto a Milan sedí na zahrádce své oblíbené Hospody Na konečné v
  Obřanech. Má za sebou projížďku na zříceninu Nový hrad, a tak si dopřává pivo
  jakožto zaslouženou odměnu. Je sám, jeho pozornost upoutají dva vozíčkáři,
  kteří sedí u protějšího stolu. V poslední době totiž na úseku cyklostezky mezi
  Obřany a Bílovicemi nad Svitavou začal vídat více vozíčkářů, než tomu bylo
  dříve. Navíc právě zaslechl, jak se mezi sebou baví o rekonstrukci nedaleké
  tramvajové smyčky linky číslo 4. Milan se tedy osmělil a zeptal se vozíčkářů,
  kteří se představili jako Radek a Alena, zda si může přisednout. Ti mu
  následně popsali, jak si užívají toho, že už zhruba rok mohou do Obřan dorazit
  tramvají a projet se na cyklostezce. To dříve možné nebylo, jelikož nástupiště
  nebyla bezbariérová a vystupovalo se a nastupovalo se přímo z úrovně vozovky,
  což pro vozíčkáře nepřipadalo v úvahu. Původně se jim vlastně nabízely tři
  možnosti: za první vystoupit na některé z dřívějších bezbariérových zastávek,
  za druhé dorazit do Obřan autem (je však nutné mít k autu přístup a na místě
  pak ještě vyřešit parkování) a za třetí se na projížďku vůbec nevydávat, což
  je ale nejméně radostná varianta. Radek s Alenou se také shodli na tom, že
  možnost dojet až na konečnou je skvělá také v tom, že dostanou až na okraj
  města a mohou tak vyrazit do přírody, kde je menší provoz než na městských
  ulicích a nemusí řešit, jak překonat jednotlivé „nástrahy“ města.     
analysis: >
  Výrazná většina tramvajových smyček MHD není bezbariérová, mnohé smyčky také
  umožňují nástup či výstup jen na vlastní nebezpečí a navíc se doporučuje
  průvodce.


  Část bezbariérových smyček umožňuje nástup či výstup pouze na jedné koleji.


  Pokud se totiž vybuduje bezbariérové nástupiště na tramvajové smyčce až po
  rozdvojení kolejí (v případě výstupu) nebo před spojením kolejí (v případě
  nástupu), není zajištěno bezbariérové nástupiště ze vzdálenější koleje od
  silnice/chodníku.


  Řada tramvajových smyček je tak problematická tím, že umožňuje nástup z úrovně
  vozovky nebo výstup na úroveň vozovky, což je pro lidi s pohybovým omezením
  značně problematické či nemožné.
design: "V případě tramvajových smyček se pokusit najít rovný úsek ještě před rozdvojením kolejí pro výstup, resp. až po spojení kolejí pro nástup, tak aby mohlo nové bezbariérové nástupiště složit pro všechny spoje. Hledání rovného úseku je možné uzpůsobit aktuálním terénním podmínkám.\r\n\n"
solution: "Dopravní podnik města Brna provádí společně s městem Brnem už několik let modernizaci jednotlivých úseků tramvajových tratí, jejichž součástí je také budování bezbariérových nástupišť na zastávkách, a to včetně tramvajových smyček.\n\nV případě tramvajové smyčky „Obřany, Babická“ byla v létě 2018 provedena rekonstrukce, která umožnila vybudování dvou bezbariérových nástupišť (pro výstup a nástup). Jedná se o nástupiště s nájezdovými rampami, kdy výška nástupní hrany odpovídá normě a vysunutá plošina z tramvaje má předepsaný sklon. Důležitost této rekonstrukce spočívá v tom, že se jedná také o jednu z prvních tramvajových smyček, kde se podařilo vybudovat bezbariérové nástupiště pro výstup v místě před rozdvojením kolejí, resp. bezbariérové nástupiště pro nástup v místě po spojení dvou kolejí. Toto řešení umožňuje využití bezbariérových nástupišť pro všechny spoje, které do smyčky přijíždějí, resp. z ní vyjíždějí (toto například neumožňuje řešení u smyček „Bystrc, Ečerova“ či „Lesná, Čertova rokle“, kde tak v bezbariérovém režimu funguje pouze pravá kolej).\r\n\n"
constraints: "U tramvajové smyčky může být (téměř) nemožné vzhledem k terénu, vedení dopravní infrastruktury a dalším okolnostem vybudovat bezbariérová nástupiště před rozdvojením kolejí pro výstup či před spojením dvou kolejí pro nástup. \r\n\nZ výše popsaných důvodů je rekonstrukce tramvajových smyček do bezbariérové podoby mnohdy finančně nákladnější oproti „klasickým“ zastávkám.\n\nChybí vodicí linie podél nástupiště (absence obrubníku mezi nástupištěm a trávníkem).\n\n"
conclusion: >-
  Dopravní podnik města Brna postupně rekonstruuje svá tramvajová nástupiště do
  podoby bezbariérových nástupišť. Tramvajové smyčky patří mezi složitější
  nástupiště, která mají být rekonstruována do podoby bezbariérových nástupišť.
  Je to dáno jejich tvarem a často dvěma kolejemi vedle sebe.


  Nicméně pokud je to aspoň trochu možné, je vhodné vybudovat bezbariérová
  nástupiště pro výstup před rozdvojením kolejím a pro nástup po spojení dvou
  kolejí.


  Vybudování bezbariérových tramvajových smyček umožní snadnější přístup
  vozíčkářům a dalším lidem s pohybovými omezeními do oblastí na okrajích města.
before:
  name: before.jpg
  alt: Výstup do vozovoky z druhé koleje
  source: vlastní foto
after:
  name: after.jpg
  alt: Nástupiště před rozdvojením kolejí
  source: vlastní foto
timeline:
  - parts: 3
    time: '2010'
    name: začátek rekonstrukce tramvajových zastávek do bezbariérové podoby
  - parts: 1
    time: květen 2018
    name: přípravné práce na rekonstrukci tramvajové smyčky Obřany
  - parts: 1
    time: červen 2018
    name: začátek rekonstrukce tramvajové smyčky Obřany
  - parts: 1
    time: září 2018
    name: konec rekonstrukce tramvajové smyčky Obřany
dictionary:
  - bezbariérové nástupiště
---
