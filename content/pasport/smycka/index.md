---
title: Bezbariérová nástupiště tramvajové smyčky
number: 4
ready: true
title2: Obřany, Babická, Brno
subtitle: Jakým způsobem lze realizovat bezbariérovou tramvajovou smyčku?
story: Je horké léto, Milan sedí na zahrádce své oblíbené hospody v brněnských
  Obřanech a popíjí pivo. Jeho pozornost upoutají dva vozíčkáři, kteří sedí u
  protějšího stolu. V poslední době totiž na místní cyklostezce začal vídat více
  vozíčkářů, než tomu bylo dříve. Navíc právě zaslechl, jak se mezi sebou baví o
  **rekonstrukci** nedaleké tramvajové smyčky. Milan se tedy osmělil a zeptal se
  vozíčkářů, kteří se představili jako Radek a Alena, zda si může přisednout. Ti
  mu následně popsali, jak si užívají toho, že už zhruba rok mohou do Obřan
  dorazit tramvají a projet se po cyklostezce. To dříve nebylo možné, jelikož
  člověk nikdy nevěděl, na které koleji tramvaj zastaví, a pouze pokud zastavila
  na koleji přímo u nástupního ostrůvku, bylo možné tuto zastávku využít.
  Jelikož však vždy existovala možnost, že tramvaj zastaví na té vzdálenější
  koleji, ze které je výstup až na úroveň vozovky, raději tuto zastávku vůbec
  nevyužívali.
analysis: >-
  1. Většina tramvajových smyček není bezbariérově upravena právě z důvodů
  větvení kolejí.

  2. Pokud se vybuduje bezbariérové nástupiště na tramvajové smyčce až po rozdvojení kolejí (v případě výstupu) nebo před spojením kolejí (v případě nástupu), slouží zpravidla pouze pro jednu kolej.

  3. Část bezbariérových smyček tak vlastně umožňuje bezbariérový nástup či výstup pouze z jedné koleje.
design: 1. V případě tramvajových smyček nalézt rovný úsek ještě před
  rozdvojením kolejí pro výstup, resp. až po spojení kolejí pro nástup, tak aby
  mohlo nové bezbariérové nástupiště sloužit pro všechny spoje.
solution: >-
  Dopravní podnik města Brna provádí společně s městem Brnem už několik let
  modernizaci jednotlivých úseků tramvajových tratí, jejichž součástí je také
  budování bezbariérových nástupišť na zastávkách, a to včetně tramvajových
  smyček.


  V případě tramvajové smyčky Obřany, Babická byla v létě roku 2018 provedena rekonstrukce, která umožnila vybudování dvou bezbariérových nástupišť (pro výstup a nástup). Jedná se o nástupiště s nájezdovými rampami, kdy výška nástupní hrany odpovídá normě a vysunutá plošina z tramvaje má předepsaný sklon. Důležitost této rekonstrukce spočívá také v tom, že se jedná o jednu z prvních tramvajových smyček, kde se podařilo vybudovat bezbariérové nástupiště pro výstup v místě před rozdvojením kolejí a pro nástup v místě po spojení dvou kolejí. Toto řešení umožňuje využití bezbariérových nástupišť pro všechny spoje, které do smyčky přijíždějí, resp. z ní vyjíždějí (toto například neumožňuje řešení u smyček Bystrc, Ečerova či Lesná, Čertova rokle, kde tak v bezbariérovém režimu funguje pouze pravá kolej).
constraints: >-
  * U tramvajové smyčky může být (téměř) nemožné vzhledem k tvaru okolního
  terénu, zástavby a vedení dopravní infrastruktury vybudovat bezbariérová
  nástupiště před rozdvojením kolejí pro výstup či po spojení dvou kolejí pro
  nástup.

  * Z výše popsaných důvodů je rekonstrukce tramvajových smyček do bezbariérové podoby mnohdy finančně nákladnější oproti „klasickým“ tramvajovým zastávkám.

  * V případě tramvajové smyčky Obřany, Babická chybí **vodicí linie** podél nástupiště (chybí obrubník mezi nástupištěm a trávníkem).
conclusion: >-
  * Dopravní podnik města Brna postupně rekonstruuje svá tramvajová nástupiště
  do podoby bezbariérových nástupišť. Tramvajové smyčky patří mezi ta složitější
  nástupiště. Je to dáno jejich tvarem a často dvěma kolejemi vedle sebe.

  * Nicméně pokud je to aspoň trochu možné, je vhodné vybudovat bezbariérová nástupiště pro výstup před rozdvojením kolejím a pro nástup po spojení dvou kolejí.

  * Vybudování bezbariérových tramvajových smyček usnadňuje lidem s pohybovými omezeními, ale i rodinám s dětmi přístup do přírody v zázemí měst.
before:
  name: 20190821_181816.jpg
  alt: Bariérový výstup do vozovoky z koleje vzálenější od nástupiště
  source: Robert Osman
after:
  name: after.jpg
  alt: Bezbariérové nástupiště před rozdvojením tramvajových kolejí
  source: Ondřej Šerý
timeline:
  - parts: 4
    time: "2010"
    name: začátek rekonstrukce tramvajových zastávek do bezbariérové podoby
  - parts: 1
    time: květen 2018
    name: přípravné práce na rekonstrukci tramvajové smyčky Obřany, Babická
  - parts: 1
    time: červen 2018
    name: začátek rekonstrukce tramvajové smyčky Obřany, Babická
  - parts: 1
    time: září 2018
    name: konec rekonstrukce tramvajové smyčky Obřany, Babická
dictionary:
  - vodicí linie
---
