---
dictionary:
  - bezbariérové nástupiště
before: 
  name: before.jpg
  alt: Výstup do vozovoky z druhé koleje
after: 
  name: after.jpg
  alt: Nástupiště před rozdvojením kolejí
title: Bezbariérová nástupiště tramvajové smyčky
title2: Obřany, Babická
subtitle: Jakým způsobem lze vyřešit, aby i tramvajová smyčka mohla být bezbariérová?
story: |
  Je horké léto a Milan sedí na zahrádce své oblíbené Hospody Na konečné v Obřanech. Má za sebou projížďku na zříceninu Nový hrad, a tak si dopřává pivo jakožto zaslouženou odměnu. Je sám, jeho pozornost upoutají dva vozíčkáři, kteří sedí u protějšího stolu.

  V poslední době totiž na úseku cyklostezky mezi Obřany a Bílovicemi nad Svitavou začal vídat více vozíčkářů, než tomu bylo dříve. Navíc právě zaslechl, jak se mezi sebou baví o rekonstrukci nedaleké tramvajové smyčky linky číslo 4. Milan se tedy osmělil a zeptal se vozíčkářů, kteří se představili jako Radek a Alena, zda si může přisednout. 

  Ti mu následně popsali, jak si užívají toho, že už zhruba rok mohou do Obřan dorazit tramvají a projet se na cyklostezce. To dříve možné nebylo, jelikož nástupiště nebyla bezbariérová a vystupovalo se a nastupovalo se přímo z úrovně vozovky, což pro vozíčkáře nepřipadalo v úvahu. Původně se jim vlastně nabízely tři možnosti: za první vystoupit na některé z dřívějších bezbariérových zastávek, za druhé dorazit do Obřan autem (je však nutné mít k autu přístup a na místě pak ještě vyřešit parkování) a za třetí se na projížďku vůbec nevydávat, což je ale nejméně radostná varianta.

  Shodli se také na tom, že možnost dojet až na konečnou je skvělá také v tom, že dostanou až na okraj města a mohou tak vyrazit do přírody, kde je menší provoz než na městských ulicích a nemusí řešit, jak překonat jednotlivé „nástrahy“ města.    
analysis: |
  1) Výrazná většina tramvajových smyček MHD není bezbariérová, mnohé smyčky také umožňují nástup či výstup jen na vlastní nebezpečí a navíc se doporučuje průvodce.

  2) Část bezbariérových smyček umožňuje nástup či výstup pouze na jedné koleji.

  3) Pokud se totiž vybuduje bezbariérové nástupiště na tramvajové smyčce až po rozdvojení kolejí (v případě výstupu) nebo před spojením kolejí (v případě nástupu), není zajištěno bezbariérové nástupiště ze vzdálenější koleje od silnice/chodníku.

  4) Řada tramvajových smyček je tak problematická tím, že umožňuje nástup z úrovně vozovky nebo výstup na úroveň vozovky, což je pro lidi s pohybovým omezením problematické či nemožné. 

  5) Tramvajové smyčky se mnohdy nachází na okrajích města. Navazují na ně další spoje MHD a často u nich také začínají atraktivní oblasti pro trávení volného času.

  6) Cesta tramvají až na konečnou umožňuje vozí-čkářům a dalším lidem s pohybovým omezením pře-konat spoustu bariér, které se ve městě nacházejí.

  7) Mezi alternativní možnosti k cestě do míst bez bezbariérových nástupišť patří nástup či výstup na jiné zastávce a následná doprava po silnicích či chodnících; dále pak zajištění cesty autem včetně parkování či neuskutečnění cesty.


design: |
  Vytvořit dlouhodobý plán rekonstrukcí tramvajových nástupišť (včetně smyček) tak, aby na jeho konci byla všechna tramvajová nástupiště bezbariérová.

  V případě tramvajových smyček se pokusit najít rovný úsek ještě před rozdvojením kolejí pro výstup, resp. až po spoje-ní kolejí pro nástup, tak aby mohlo nové bezbariérové nástupiště složit pro všechny spoje. Hledání rovného úseku je možné uzpůsobit aktuálním terénním podmínkám.
solution: |
  Dopravní podnik města Brna (DPMB) provádí společně s městem Brnem už několik let modernizaci jednotlivých úseků tramvajových tratí, jejichž součástí je také budování bezbariérových nástupišť na zastávkách. Provádí se většinou modernizace větších úseků, je totiž výhodnější dělat „vše při jednom“. Snahou také je udělat co nejvíce úprav v režimu „oprav“, protože při nutnosti řešení stavebního povolení trvá celý proces průměrně asi 2 roky.

  V případě tramvajové smyčky Obřany, Babická byla v létě 2018 provedena rekonstrukce, která umožnila vybudování dvou bezbariérových nástupišť (pro výstup a nástup). Jedná se o nástupiště s nájezdovými rampami, kdy výška nástupní hrany odpovídá normě a vysunutá plošina z tramvaje má předepsaný sklon. Důležitost této rekonstrukce spočívá v tom, že se jedná také o jednu z prvních tramvajových smyček, kde se podařilo vybudovat bezbariérové nástupiště pro výstup v místě před rozdvojením kolejí, resp. bezbariérové nástupiště pro nástup v místě po spojení dvou kolejí. Toto řešení umožňuje využití bezbariérových nástupišť pro všechny spoje, které do smyčky přijíždějí, resp. z ní vyjíždějí (toto například neumožňuje řešení u smyček Bystrc, Ečerova či Lesná, Čertova rokle, kde tak v bezbariérovém režimu funguje pouze pravá kolej).
constraints: |
  V případě tramvajové smyčky může být (téměř) nemožné vzhledem k terénu, vedení dopravní infrastruktury a dalším okolnostem vybudovat bezbariérová nástupiště před rozdvojením kolejí pro výstup či před spojením dvou kolejí pro nástup. 

  Některá tramvajová nástupiště nejsou rekonstruována do podoby zcela bezbariérových nástupišť, ale do podoby nástupišť s nájezdovými rampami. Nástup a výstup je tak pouze na vlastní nebezpečí a doporučuje se využít služeb průvodce. Nástupiště v tomto stavu navíc nemají vysokou prioritu pro odstranění bariér, protože se pozornost zaměřuje spíše na ostatní zcela bariérová nástupiště.
conclusion: |
  DPMB postupně rekonstruuje svá tramvajová nástupiště jako bezbariérová. Tramvajové smyčky patří mezi složitější nástupiště, která mají být rekonstruována do podoby bezbariérových nástupišť. Je to dáno jejich tvarem a často dvěma kolejemi vedle sebe.

  Nicméně pokud je to aspoň trochu možné, je vhodné vybudovat bezbariérová nástupiště pro výstup před rozdvojením kolejí a pro nástup po spojení dvou kolejí.

  Vybudování bezbariérových nástupišť na tramvajových smyčkách umožní snadnější přístup vozíčkářům a dalším lidem s pohybovými omezeními do oblastí na okrajích města, které lze dobře využít k trávení volného času způsoby, jež nejsou v intravilánu města možné.


---
