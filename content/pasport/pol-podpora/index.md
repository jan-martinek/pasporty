---
title: Bez politické podpory to nejde
number: 2
ready: false
title2: přednádraží, Brno
subtitle: Jak při výměně asfaltového povrchu za zámkovou dlažbu mohou vzniknout
  orientační prvky, které jsou pro osoby se zrakovým znevýhodněním nevyužitelné
  a nebezpečné?
story: >-
  Prostor před hlavním brněnským železničním nádražím je dlouhodobým předmětem
  zájmu všech politických stran a hnutí bez ohledu na jejich vztah k nekonečné
  otázce přesunu nádraží. 


  Ve středu 1. 3. 2017 proběhlo jednání o opravě nástupních ostrůvků tohoto důležitého přestupního uzlu, kterého se účastní i expertka v obasti bezbariérovosti a členka nově vzniklého Poradního sboru pro bezbariérové Brno. Z jednání vyplyne, že půjde pouze o výměnu asfaltového povrchu nástupních ostrůvků a zmíněná expertka připraví návrh možných bezbariérových úprav, které by bylo možné v rámci této **opravy** realizovat.


  Návrh je ve spolupráci se zástupci Tyflocentra a Tyfloservisu v průběhu března vypracován a odeslán Dopravnímu podniku města Brna. Po čtyřech měsících 19. 7. 2017, když vrcholí **oprava** tří nástupních ostrůvků přednádražního prostoru se naše expertka ocitá v přednádražním prostoru v roli náhodné uživatelky. Zjišťuje, že zatímco středový ostrůvek je již opraven, oba krajní ostrůvky **oprava** teprve čeká. Středový ostrůvek nicméně nemá avizovaný asfaltový povrch, ale je vydlážděn **reliéfní dlažbou** pro osoby se zrakovým znevýhodněním. Realizovaná řešení nicméně nejsou pro osoby se zrakovým znevýhodněním použitelná. Expertka **reliéfní dlažbu** vyfotí a umístí s komentářem na svůj osobní Facebook.


  Rozlišování termínů jako jsou umělá **vodící linie**, **signální pás** nebo **varovný pás** mohou někomu připadat příliš akademické, ale i široká veřejnost si povšimne **reliéfní dlažby** navádějící do nově osazeného mobiliář (cedule, odpadkové koše, lavičky, přístřešky).
analysis: >
  1) Technická norma zabý-vající se problematikou zastávek ČSN 73 6425-1 řešení
  pro středový ostrůvek s oboustrannými zastávkami neuvádí.


  2) V tomto případě se nejedná pouze o nástupní ostrůvek, ale i o průchozí trasu z podchodu.


  3) Využití technologie materiálu (zámkové dlažby), která vyhovovala požadovanému termínu úprav ploch, tj. provést úpravu u všech nástupišť v období letních prázdnin  (07—08 2017).


  4) Výměna povrchů v rámci režimu opravy (stavebně udržovacích prací) bez projektové dokumentace.
design: >
  1) Nutnost konzultace vkládání orientačních prvků pro nevidomé do zámkové
  dlažby se zástupci PSpBB alespoň v těch případech, které nejsou řešeny
  příslušnými technickými normami.


  2) Systematické získávání politické podpory pro funkční a bezpečná bezbariérová řešení alespoň v případech úprav realizovaných městem, městskými částmi či městskými formami.


  3) Medializace špatných (nefunkčních či nebezpečných) bezbariérových řešení s podrobným vysvětlením, v čem přesně chyba spočívá.
solution: >
  Daná situace proběhla společně se vznikem PSpBB, kdy již začínala fungovat
  prvotní síť kontaktů. Klíčovým prvkem v tomto řešení hrál tlak přímo ze strany
  politiků.


  Ing. Antonovičová již nevystupovala v roli jakési nezávislé osoby bez institucionálního ukotvení, ale byla členkou poradního sboru. Tomu předsedal Mgr. Petr Hladík, 1. náměstek primátora (KDU-ČSL). Proti této konkrétní realizaci vystoupila Mgr. Jasna Flamiková, 3. místostarostka MČ Brno-střed (SZ) a nakonec k urychlené nápravě vyzval i Bc. Matěj Hollan, 3. náměstek primátora města (Žít Brno).


  Díky této širší politické podpoře bylo možné velmi nalézt způsob velmi rychlého řešení, jímž se stalo opětovné předláždění středového nástupního ostrůvku
constraints: >
  Největším rizikem je absence politických zástupců, kteří by téma
  bezbariérovosti rozpoznali jako politicky zajímavé. Značným omezením může být
  odlišná politická reprezentace na úrovni magistrátu a městských částí. 


  Rizikem je též podpora pouze jednoho politického uskupení. V případě voleb do obecních zastupitelstev v roce 2018 tak neobhájili svůj mandát na magistrátní úrovni hned dvě ze zmíněných uskupení (SZ a Žít Brno) a kontinuitu politické podpory tématu bezbariérovosti, tak aktuálně na této úrovni zajišťuje pouze KDU-ČSL.
conclusion: >
  Zákony, vyhlášky a normy nejsou schopny pokrýt různorodost možných situací. Je
  tak vhodné konzultovat tato řešení s odborníky na téma bezbariérovosti.


  Konzultace se vždy vyplatí před samotnou stavbou a to především ekonomicky.


  Konzultace až v případě nápravy chyb si vždy vyžádá zvýšení nákladů v podobě jejich oprav.


  > Přiznání chybné realizace (nefunkční či nebezpečné) je téměř nemožné bez politické podpory.
before:
  name: 20245542_1453019171400805_7748109207219280471_n.jpg
  alt: Reliéfní dlažba vedená skrze mobiliář
  source: Robert Osman
after:
  name: after.jpg
  alt: Reliéfní dlažba vededná podél nástupní hrany ostrůvku
  source: Robert Osman
dictionary:
  - reliéfní dlažba
  - naváděcí dlažba
  - signální dlažba
---
