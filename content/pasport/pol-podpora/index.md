---
dictionary:
  - reliéfní dlažba
  - naváděcí dlažba
  - signální dlažba
before: 
  name: before.jpg
  alt: Naváděcí dlažba vedená skrze mobiliář
after: 
  name: after.jpg
  alt: Opravená naváděcí dlažba
title: Bez politické podpory to nejde
title2: přednádraží, Brno
subtitle: Jak při novém využití zámkové dlažby na středovém nástupním ostrůvku mohou vzniknout orientační prvky, které jsou pro osoby nevidomé nevyužitelné a nebezpečné?


story: |
  Prostor před brněnským hlavním železničním nádražím je dlouhodobým předmětem zájmu všech politických stran a hnutí bez ohledu na jejich vztah k nekonečné otázce přesunu nádraží. 

  Ve středu 1. 3. 2017 tak proběhne projednání o opravě nástupních ostrůvků na městské části Brno-střed, kterého se účastní i členka právě vzniklého Poradního sboru pro bezbariérové Brno Ing. Milena Antonovičová. Z jednání vyplyne, že půjde pouze o výměnu asfaltového povrchu nástupních ostrůvků a Ing. Milena Antonovičová připraví návrh možných bezbariérových úprav, které by bylo možné v rámci této opravy (stavebně udržovacích prací) realizovat.

  Návrh je po konzultaci se zástupci Tyflocentra a Tyfloservisu v průběhu března vypracován a odeslán na DPMB. Po čtyřech měsících 19. 7. 2017 po návratu z dovolené se Ing. Milena Antonovičová vrací do přednádražního prostoru, kde právě dochází k opravě všech tří nástupních ostrůvků. Zatímco středový je již opraven, oba krajní mají teprve následovat. Středový ostrůvek nicméně nemá avizovaný asfaltový povrch, ale je vydlážděn zámkovou dlažbou s orientačními prvky pro osoby nevidomé.

  Nicméně realizovaná řešení nejsou použitelná. Ing. Milena Antonovičová nevhodné prvky vyfotí a umístí s komentářem na svůj osobní Facebook. Otázky rozlišující signální a naváděcí dlažbu, jejich kombinace či ukončení mohou někomu připadat příliš akademické, ale i široká laická veřejnost si povšimne pruhu naváděcí reliéfní dlažby procházející přes veškerý přítomný mobiliář (cedule, odpadkové koše, lavičky, přístřešky).


analysis: |
  1) Technická norma zabý-vající se problematikou zastávek ČSN 73 6425-1 řešení pro středový ostrůvek s oboustrannými zastávkami neuvádí.

  2) V tomto případě se nejedná pouze o nástupní ostrůvek, ale i o průchozí trasu z podchodu.

  3) Využití technologie materiálu (zámkové dlažby), která vyhovovala požadovanému termínu úprav ploch, tj. provést úpravu u všech nástupišť v období letních prázdnin  (07—08 2017).

  4) Výměna povrchů v rámci režimu opravy (stavebně udržovacích prací) bez projektové dokumentace.






design: |
  1) Nutnost konzultace vkládání orientačních prvků pro nevidomé do zámkové dlažby se zástupci PSpBB alespoň v těch případech, které nejsou řešeny příslušnými technickými normami.

  2) Systematické získávání politické podpory pro funkční a bezpečná bezbariérová řešení alespoň v případech úprav realizovaných městem, městskými částmi či městskými formami.

  3) Medializace špatných (nefunkčních či nebezpečných) bezbariérových řešení s podrobným vysvětlením, v čem přesně chyba spočívá.
solution: |
  Daná situace proběhla společně se vznikem PSpBB, kdy již začínala fungovat prvotní síť kontaktů. Klíčovým prvkem v tomto řešení hrál tlak přímo ze strany politiků.

  Ing. Antonovičová již nevystupovala v roli jakési nezávislé osoby bez institucionálního ukotvení, ale byla členkou poradního sboru. Tomu předsedal Mgr. Petr Hladík, 1. náměstek primátora (KDU-ČSL). Proti této konkrétní realizaci vystoupila Mgr. Jasna Flamiková, 3. místostarostka MČ Brno-střed (SZ) a nakonec k urychlené nápravě vyzval i Bc. Matěj Hollan, 3. náměstek primátora města (Žít Brno).

  Díky této širší politické podpoře bylo možné velmi nalézt způsob velmi rychlého řešení, jímž se stalo opětovné předláždění středového nástupního ostrůvku
constraints: |
  Největším rizikem je absence politických zástupců, kteří by téma bezbariérovosti rozpoznali jako politicky zajímavé. Značným omezením může být odlišná politická reprezentace na úrovni magistrátu a městských částí. 

  Rizikem je též podpora pouze jednoho politického uskupení. V případě voleb do obecních zastupitelstev v roce 2018 tak neobhájili svůj mandát na magistrátní úrovni hned dvě ze zmíněných uskupení (SZ a Žít Brno) a kontinuitu politické podpory tématu bezbariérovosti, tak aktuálně na této úrovni zajišťuje pouze KDU-ČSL.
conclusion: |
  Zákony, vyhlášky a normy nejsou schopny pokrýt různorodost možných situací. Je tak vhodné konzultovat tato řešení s odborníky na téma bezbariérovosti.

  Konzultace se vždy vyplatí před samotnou stavbou a to především ekonomicky.

  Konzultace až v případě nápravy chyb si vždy vyžádá zvýšení nákladů v podobě jejich oprav.

  Přiznání chybné realizace (nefunkční či nebezpečné) je téměř nemožné bez politické podpory.
---
