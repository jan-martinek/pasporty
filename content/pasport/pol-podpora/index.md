---
title: Bez politické podpory to nejde
number: 2
ready: true
title2: přednádraží, Brno
subtitle: Jak při výměně asfaltového povrchu za zámkovou dlažbu mohou vzniknout
  orientační prvky, které jsou pro osoby se zrakovým znevýhodněním nevyužitelné
  a nebezpečné?
story: "Prostor před brněnským hlavním vlakovým nádražím je dlouhodobým
  předmětem zájmu všech politických stran a hnutí bez ohledu na jejich vztah k
  nekonečné otázce přesunu nádraží.\r

  Ve středu 1. 3. 2017 proběhlo jednání o opravě nástupních ostrůvků tohoto
  důležitého přestupního uzlu, kterého se účastnila i expertka v obasti
  bezbariérovosti a členka nově vzniklého Poradního sboru pro bezbariérové Brno.
  Z jednání vyplynulo, že půjde pouze o výměnu asfaltového povrchu nástupních
  ostrůvků a zmíněná expertka připraví návrh možných bezbariérových úprav, které
  by bylo možné v rámci této opravy realizovat.\r

  Návrh je ve spolupráci se zástupci TyfloCentra a Tyfloservisu v průběhu
  března vypracován a odeslán Dopravnímu podniku města Brna. Po čtyřech
  měsících, 19. 7. 2017, když vrcholí oprava tří nástupních ostrůvků
  přednádražního prostoru, se naše expertka ocitá v přednádražním prostoru v
  roli náhodné uživatelky. Zjišťuje, že zatímco středový ostrůvek je již
  opraven, oba krajní ostrůvky oprava teprve čeká. Středový ostrůvek nicméně
  nemá avizovaný asfaltový povrch, ale je vydlážděn zámkovou dlažbou včetně
  reliéfní dlažby pro osoby se zrakovým znevýhodněním. Realizovaná řešení
  nicméně nejsou pro osoby se zrakovým znevýhodněním použitelná. Expertka
  reliéfní dlažbu vyfotí a umístí s komentářem na svůj osobní Facebook.\r

  Rozlišování termínů, jako jsou umělá vodicí linie, signální pás nebo varovný
  pás, může někomu připadat příliš akademické, ale i široká veřejnost si
  povšimne reliéfní dlažby navádějící do nově osazeného mobiliáře (cedule,
  odpadkové koše, lavičky, přístřešky).\r\n"
analysis: "1.\tTechnická norma zabývající se problematikou zastávek ČSN 73 6425
  1 neuvádí řešení pro středový ostrůvek s oboustrannými zastávkami.\r

  2.\tV tomto případě se nejedná pouze o nástupní ostrůvek, ale i o průchozí
  trasu z podchodu hlavního vlakového nádraží směrem do centra města.\r

  3.\tJednalo se pouze o výměnu povrchů v rámci režimu opravy bez projektové
  dokumentace.\r

  4.\tVyužití zámkové dlažby vyhovovalo požadovanému termínu opravy, tj.
  realizaci výměny povrchu u všech tří nástupišť v období letních prázdnin
  (07–08/2017).\r\n"
design: "1.\tNutnost konzultace používání reliéfní dlažby v zámkové dlažbě se
  zástupci Poradního sboru pro bezbariérové Brno alespoň v těch případech, které
  nejsou řešeny příslušnými technickými normami.\r

  2.\tSystematické získávání politické podpory pro funkční a bezpečná
  bezbariérová řešení alespoň v případech úprav realizovaných městem, městskými
  částmi či městskými firmami.\r

  3.\tMedializace špatných (nefunkčních či nebezpečných) bezbariérových řešení
  s podrobným vysvětlením, v čem přesně chyba spočívá.\r

  4.\tMedializace dobrých (funkčních a bezpečných) bezbariérových řešení.\r\n"
solution: "Tento případ ukázal, že v Brně v létě 2017 již existovala poměrně
  stabilizovaná síť lidí vnímajících bezbariérovost jako důležité téma, a to
  včetně politických zástupců. Zveřejnění fotografií na osobní facebookové
  stránce expertky na bezbariérovost vyvolalo dosti rychlou vlnu podpory, a to i
  z poměrně vysokých politických pozic jak příslušné městské části
  (místostarostka MČ Brno střed), tak i Magistrátu města Brna (3. náměstek
  primátora města).\r

  Díky této širší politické podpoře bylo možné nalézt způsob velmi rychlého
  řešení, jímž se stalo nakreslení umělých vodicích linií, jejich schválení
  expertkou v oblasti bezbariérovosti a opětovné předláždění středového
  nástupního ostrůvku na náklady Dopravního podniku města Brna.\r\n"
constraints: >-
  * Největším rizikem je absence politických zástupců, kteří by téma
  bezbariérovosti rozpoznali jako politicky zajímavé. Značným omezením může být
  odlišná politická reprezentace na úrovni magistrátu a městských částí.

  * Rizikem je též podpora pouze jednoho politického uskupení. V případě voleb do obecních zastupitelstev v roce 2018 tak neobhájili svůj mandát na magistrátní úrovni hned dvě ze zmíněných uskupení (SZ a Žít Brno).
conclusion: >-
  * Zákony, vyhlášky a normy nejsou schopny pokrýt různorodost všech možných
  situací. Je tak vhodné konzultovat připravované realizace s odborníky na
  problematiku bezbariérovosti.

  * Konzultace před samotnou realizací se vždy vyplatí, a to především ekonomicky.

  * Konzultace až v případě nápravy chyb si vždy vyžádá zvýšení nákladů na jejich opravy.


  > Oprava chybné realizace (nefunkční či nebezpečné) je téměř nemožná bez politické podpory.
before:
  name: 20245542_1453019171400805_7748109207219280471_n.jpg
  alt: Reliéfní dlažba vedená skrz mobiliář
  source: Robert Osman
after:
  name: after.jpg
  alt: Reliéfní dlažba vededná podél nástupní hrany středového ostrůvku
  source: Robert Osman
timeline:
  - parts: 1
    time: 1. 3. 2017
    name: jednání na MČ, návrh výměny asfaltového povrchu, žádné jiné úpravy
  - parts: 5
    time: 30. 3. 2017
    name: zpracován návrh realizovatelných bezbariérových úprav
  - parts: 1
    time: 19. 7. 2017
    name: zveřejnění fotek na osobním facebookovém profilu
  - parts: 2
    time: 20. 7. 2017
    name: jednání přímo na stavbě
  - parts: 1
    time: 30. 9. 2017
    name: umělé vodicí linie předlážděny podél nástupních hran středového ostrůvku
dictionary:
  - reliéfní dlažba
  - vodicí linie
---
