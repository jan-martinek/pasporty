---
title: Indukce jako řešení komunikace na přepážkách se sklem
number: 9
ready: true
title2: Magistrát města Brna instaluje indukční smyčky
subtitle: Jak zjednodušit komunikaci s uživateli sluchadel za přepážkami
  Magistrátu města Brna?
story: Novomanželé Martin a Lenka mají krátce po svatbě a jsou nedoslýchaví. Pro
  komunikaci s ostatními používají **sluchadlo**. Žijí mimo Brno, ale chtějí se
  do Brna přistěhovat za lepším pracovním uplatněním. Byt si už našli a chtějí
  si přihlásit do Brna i trvalý pobyt, aby mohli využívat výhod s ním spojených.
  Rozhodnou se tedy, že vyrazí na Odbor správních věcí Magistrátu města Brna
  (ulice Husova), kde je umístěna agenda evidence obyvatel. Dojdou na oddělení
  evidence obyvatel, kde sedí úřednice za přepážkou se silným plexisklem s
  několika otvory na dokumenty a průchod zvuku. Pár by přehlášení chtěl vyřídit
  rychle, protože mají zakoupenou jízdenku na vlak do Prahy. Komunikace přes
  plexisklo vázne. Lenka ani Martin úřednici nerozumějí každé druhé slovo. Když
  pracovnice zjistí, že se jedná o nedoslýchavé klienty, přejde na písemnou
  komunikaci, která je ale v porovnání s verbální komunikací výrazně pomalejší.
  Po každé neúspěšné větě jim předává lístek s požadavkem nebo otázkou. Celé
  vyřízení tak trvá výrazně déle, než očekávali. Následně Martin s Lenkou
  spěchají na nádraží, nicméně vlak jim ujíždí a jízdenka propadá.
analysis: >-
  1. Na většině přepážkových pracovišť Magistrátu města Brna chybí **indukční
  smyčky**.

  2. Personál na většině přepážkových pracovišť Magistrátu města Brna je proškolen v komunikaci s nedoslýchavými lidmi, ale komunikace trvá zbytečně dlouho.

  3. Většina přepážkových pracovišť je vybavena plexiskly, která brání odezírání a lepší slyšitelnosti zvuku.
design: >-
  1. Identifikace nejvytíženějších přepážkových pracovišť Magistrátu města Brna,
  kde existuje předpoklad častějšího kontaktu mezi úředníky a uživateli
  sluchadel.

  2. Instalace **indukčních smyček** na těchto přepážkách.

  3. Proškolení zaměstnanců, jak ovládat **indukční smyčku**.
solution: Na 12. setkání Poradního sboru pro bezbariérové Brno, které se konalo
  21. 3. 2019, byl schválen Akční plán pro postupné odstraňování bariér na rok
  2019. Tento akční plán definuje jako jednu z klíčových aktivit instalaci
  **indukčních** smyček na vybraných přepážkových pracovištích Magistrátu města
  Brna. Vybranými místy jsou velmi frekventovaná pracoviště, kde dochází k
  častému osobnímu styku klientů s úředníky. Na poradě vedení dne 9. 9. 2019
  byla schválena realizace tohoto záměru. Celkově bylo vytipováno 13
  přepážkových místností magistrátu, 2 přepážkové místnosti Městské policie Brno
  a 7 zasedacích místností. Do konce roku 2019 byly nainstalovány **indukční
  smyčky** ve všech vytipovaných prostorách, tedy do 13 přepážkových jednacích
  kanceláří o velikosti cca 10–40 m², do 7 zasedacích místností o velikosti do
  150 m² a do 2 přepážkových místností pro projednávání přestupků v dopravě na
  Městské policii Brno. Za rok 2019 bylo na tento projekt vyčleněno 200 000 Kč z
  rozpočtu Odboru zdraví Magistrátu města Brna.
constraints: >-
  * Instalované **indukční smyčky** vyžadují údržbu a proškolení personálu.

  * **Indukční smyčky** nejsou instalovány na všech pracovištích Magistrátu města Brna, kde dochází ke kontaktu mezi úředníkem a klientem.

  * Je nutné dobře označit místa s **indukční smyčkou** a informovat o nich uživatele **sluchadel**.

  * **Indukční smyčka** usnadňuje komunikaci pouze nedoslýchavým lidem se **sluchadlem**, nikoliv všem lidem se sluchovým znevýhodněním.
conclusion: >-
  * Odbor zdraví ve spolupráci s Poradním sborem pro bezbariérové Brno
  nainstaloval **indukční smyčky** na vybraná přepážková pracoviště Magistrátu
  města Brna.

  * Instalované **indukční smyčky** usnadní komunikaci mezi úředníky a uživateli **sluchadla**, díky čemuž bude vyřizování administrativních záležitostí pro obě strany rychlejší a komfortnější.
before:
  alt: Vyřizování administrativních záležitostí na úřadě bez indukční smyčky
  source: "https://www.youtube.com/watch?v=mfCITdcIbxA "
  name: bez-smycky.png
after:
  source: "https://www.youtube.com/watch?v=mfCITdcIbxA "
  alt: Vyřizování administrativních záležitostí na úřadě s indukční smyčkou
  name: se-smyckou.png
timeline:
  - parts: 1
    time: jaro 2019
    name: schválen akční plán pro postupné odstraňování bariér na rok 2019
  - parts: 1
    time: léto 2019
    name: vytipovávání vhodných míst pro instalaci indukčních smyček na pracovištích
      Magistrátu města Brna
  - parts: 1
    time: podzim 2019
    name: schválena realizace indukčních smyček
  - parts: 1
    time: zima 2019
    name: instalace indukčních smyček
dictionary:
  - indukční smyčka
  - sluchadlo
links:
  - link: https://www.indukcni-smycky.cz/
    description: Webová stránka Unie neslyšíchcích Brno s podrobnými informacemi o
      problematice indukčních smyček.
---
