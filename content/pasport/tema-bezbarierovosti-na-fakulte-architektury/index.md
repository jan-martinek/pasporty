---
title: Bezbariérovost na fakultě architektury
number: 17
ready: false
title2: účast členů Poradního sboru pro bezbariérové Brno ve výuce architektury
subtitle: Jak mohou odborníci z Poradního sboru pro bezbariérové Brno docílit
  vyššího povědomí o bezbariérovosti prostoru mezi studenty architektury v Brně?
story: >-
  Ivan je architekt rok po škole. V současné době pracuje v brněnské projekční
  kanceláři, která se mimo jiné zabývá tvorbou veřejného prostoru. V tuto chvíli
  jeho tým zpracovává návrh rekonstrukce tramvajové zastávky v Brně. Práce na
  návrhu probíhá tradičně a bez problému. Za dva měsíce mají návrh připravený.
  Následně se chystá jako člen týmu na prezentaci projektu před schvalovací
  komisí. Cítí se sebevědomě. Nad návrhem se zamýšlel ze spousty pohledů, které
  ho jenom mohly napadnout. Zároveň se mohl spolehnout na své univerzetní
  vzdělání, kde obdobné projekty řešili. 


  Otázky a připomínky přicházejí od odborníků na dopravu, zeleň, energetické sítě, přičemž na všechny dokáže odpovědět a reagovat, tak aby uspokojil požadavky všech jednotlivých expertů. Náhle ale přichází dotaz na bezbariérový přístup pro uživatele vozíku a osoby se zrakovým znevýhodněním. Ivan najednou ztrácí půdu pod nohama a neví, co má říct. Na bezbariérovost se zaměřil pouze snížením obrubníku, což podle přítomných expertů na bezbariérovost není dostatečné. O **vyhlášce č. 398/2009 Sb.**, o obecných technických požadavcích zabezpečujících bezbariérové užívání slyšel, ale ta mu v diskusi nepomáhá. Chybí **vodící linie**, sklon na přechodu je příliš strmý, **označník** zastávky omezuje průchozí profil ostrůvku a mobiliář je navržen chaoticky. Celý projekt se musí předělat. Ivan zasmušile odchází domů a přemýšlí, jak k tomu vůbec mohlo dojít.
analysis: >-
  * Znalost **vyhlášky č. 398/2009 Sb.** a legislativy týkající se
  bezbariérovosti není totéž jako je umět aplikovat v praxi.

  * Nositely znalosti o aplikaci příslušné legislativy v praxi, respektive o reálném utvářenní bezbariérového prostoru jsou pouze lidé z praxe. V případě Brna touto kompetencí disponuje hned několik členů Poradního sboru pro bezbariérové Brno.

  * Bez této aplikované znalosti je jen velmi obtížné vytvořit funkční bezbariérový návrh prostoru.

  * Na architektonických a stavebních fakultách v České republice není věnována dostatečná pozornost této aplikované zanlosti utváření bezbariérového prostředí.
design: >-
  * Zapojení členů Poradního sboru pro bezbariérové Brno do výuky utváření
  bezbariérové architektury.

  * Používat principy zážitkové pedagogiky.

  * Vytvořit sadu špatných (nefunkčních či nebezpečných) bezbariérových řešení s podrobným vysvětlením, v čem přesně chyba spočívá.

  * Vytvořit sadu dobrých (funkčních a bezpečných) bezbariérových řešení.
solution: >-
  Počátek spolupráce Fakulty architektury Vysokého učení technického v Brně se
  členy Poradní sboru pr bezbariérové Brno se datuje od roku 2008. Tehdy byl
  první člen tehdy ještě neexistujícího poradního sboru, odborník na veřejný
  prostor pro nevidomé, požádán zástupcem Fakulty architektury o spolupráci na
  projektu studentů 4. ročníku s názvem Neviděné město. Od té doby je tento člen
  poradního sboru stálým účastníkem tohoto volitelného předmětu.


  Na tuto spolupráci navázala pravidelná účast na přednáškách předmětu Typologie II (povinný předmět) v roce 2011, kde se řeší především legislativní záležitosti spojené s tělesně znevýhodněnými osobami. Postupně se do spolupráce na obou těchto předmětech začal zapojovat i další člen poradního sboru, který přibližuje zkušenost uživatele vozíku po Brně. Většina přednášek je zaměřena na zprostředkování odlišné tělesné zkušenosti studentům bez této zkušenosti.


  V roce 2018 proběhla sice na Stavební fakultě nicméně nejen pro studenty stavebnictví, jednorázová akce s názvem Dvojí metr – stejní lidé, stejné potřeby, různá řešení, kde členka PSpBB představila odlišnosti v přístupu k utváření bezbariérového prostředí ve Švédsku a České republice.


  Zatím poslední pravidelnou aktivitou je přednáška dalšího člena poradního sboru, v rámci povinného předmětu Sociální vědy a vybrané problémy architektury a prostoru, která je věnována tomu, proč jen legislativa nestačí.
constraints: >-
  * Většina těchto aktivit probíhá pouze na základě ústní dohody mezi vyučujícím
  a zvaným hostem.

  * Členové poradního sboru jsou značně časově vytíženi a není snadné jejich zapojení do výuky výrazně navyšovat.

  * V praxi jsou architekti často pod velkým tlakem zadavatele, který nemusí problematice bezbariérovosti věnovat dostatečnou pozornost. Ani výuka utváření bezbariérového prostředí na fakultách architektury nemusí ústit do přístupnějších návrhů v budoucnosti.
conclusion: >-
  * Díky výukovým aktivitám členů poradního sboru na Fakultě architektury
  Vysokého učení technického v Brně se zvýší aplikovaná znalost konkrétních
  způsobů utvaření bezbariéroého prostředí.

  * Výuka je vedena zážitkovou formou, čímž lze lépe přiblížit zkušenost lidí s tělesným znevýhodněním při pohybu v prostoru. 

  * Vzhledem k povinnosti předmětů Sociální vědy a vybrané problémy architektury a prostoru a Typologie II se s problematikou aplikované bezbariérovosti seznámí všichni studenti oboru.
before:
  source: Milena Antonovičová
  alt: Na obrázku je jeden z příkladů velmi nevhodně stavebně upraveného vchodu do
    lékárny, který je často používán jako příklad nefunkčních a nebezpečných
    řešení.
  name: pred.png
after:
  source: Josef Konečný
  alt: Na obrázku studenti architektury představují návrhy svých bezbariérových
    řešení prostoru nevidomým klientům brněnského TyfloCentra
  name: po.jpg
timeline:
  - parts: 3
    time: "2008"
    name: účast odborníka na bezbariérovost veřejného prostoru pro nevidomé lidi na
      projektu Neviditelné města
  - parts: 2
    time: "2011"
    name: první účast odborníka na bezbariérovost veřejného prostoru pro nevidomé
      lidi v rámci předmětu Typologie II
  - parts: 6
    time: "2013"
    name: zapojení odborníka na bezbariérovost veřejného prostoru pro uživatele
      vozíku do výuky předmětu Typologie II
  - parts: 2
    time: "2018"
    name: Dvojí metr – stejní lidé, stejné potřeby, různá řešení
  - parts: 1
    time: "2020"
    name: účast odborníka poradního sboru na bezbariérovost ve výuce předmětu
      Sociální vědy a vybrané problémy architektury a prostoru
dictionary:
  - vyhláška č. 398/2009 Sb.
---
