---
title: Bezbariérovost na fakultě architektury
number: 17
ready: false
title2: Účast členů Poradního sboru pro bezbariérové Brno ve výuce architektury
subtitle: Jak mohou odborníci z Poradního sboru pro bezbariérové Brno docílit
  vyššího povědomí o bezbariérovosti prostoru mezi studenty architektury v Brně?
story: >-
  Ivan je architekt rok po škole. V současné době pracuje v brněnské projekční
  kanceláři, která se mimo jiné zabývá tvorbou veřejného prostoru. V tuto chvíli
  jeho tým zpracovává návrh rekonstrukce tramvajové zastávky v Brně. Práce na
  návrhu probíhá tradičně a podle plánu. Za dva měsíce mají návrh připravený.
  Následně se chystá jako člen týmu na prezentaci projektu před schvalovací
  komisí. Cítí se sebevědomě. Nad návrhem se zamýšlel ze spousty pohledů, které
  ho jenom mohly napadnout. Zároveň se mohl spolehnout na své nabyté vzdělání z
  univerzity, kde takové projekty řešili. 


  Otázky a připomínky přicházejí od odborníků na dopravu, zeleň, energetické sítě, přičemž na všechny dokáže odpovědět a reagovat, tak aby uspokojil požadavky jednotlivých expertů. Náhle ale přichází dotaz na bezbariérový přístup pro uživatele vozíku a nevidomé osoby. Ivan najednou ztrácí půdu pod nohama a neví, co má říct. Na bezbariérovost se zaměřil pouze snížením obrubníku, což podle přítomných expertů na bezbariérovost není dostatečné. O příslušné vyhlášce slyšel už někdy, ale nedokáže její znalost dobře aplikovat do praxe. Chybí vodící linie, sklon na přechodu je příliš strmý a itinerář je umístěn chaoticky. Celý projekt se musí předělat. Kdyby se tak o tuto problematiku více zajímal již na univerzitě...
analysis: >-
  

  * Studenti Vysokého učení technického v Brně by měli znát vyhlášky (č. 398/2009 Sb.) a zákony týkající se bezbariérovosti, nicméně nemají kontakt s experty z praxe, kteří se o tyto zákony zasazují.

  * Studenti mohou získat povědomí o bezbariérovosti pouze pomocí expertů na různých přednáškách. 

  * Studenti se mohou zúčastnit přednášek mimo VUT nebo si zapsat předměty z jiných univerzit, což je administrativní zátěž.

  * V praxi nejsou často architekti schopni reflektovat potřeby znevýhodněných skupin, jakou jsou například uživatelé vozíku nebo osoby s postižením zraku.
design: >-
  

  * Pravidelná výuka s účastí odborníků z PSpBB na přednáškách.

  * Neomezit se pouze na strohý výklad vyhlášek a zákonů v rámci předmětů, ale přejít k zážitkové výuce. 

  * Koordinace mezi členy PSpBB v případech, aby se zamezilo možným překryvům v náplni přednášky.

  * Vytvořit rámci PSpBB studijní materiály, které by mohly být nabízeny i jiným univerzitám.
solution: Počátek spolupráce s členy PSpBB a Fakultou architektury VUT se datuje
  od roku 2008. Tehdy je první člen PSpBB, odborník na veřejný prostor pro
  nevidomé, požádán zástupcem VUT o spolupráci na projektu studentů 4. ročníku
  architektury Neviděné město, který studenti řešili v rámci volitelného
  předmětu. Cílem těchto přednášek je polidštění strohého znění paragrafů
  různých vyhlášek a norem. Od té doby je tento člen PSpBB stálým účastníkem
  tohoto volitelného předmětu. Na tuto spolupráci navázala pravidelná účast na
  přednáškách předmětu Typologie II (povinný předmět) v roce 2011, kde se řeší
  především legislativní záležitosti spojené s tělesně znevýhodněnými osobami.
  Postupně se do spolupráce na obou těchto předmětech zapojuje i další člen
  PSpBB, který přibližuje pohyb uživatele vozíku po Brně. Většina přednášek je
  zaměřena na zprostředkovanou zkušenost studentů s daným handicapem. Další
  jednorázová akce proběhla v roce 2018, kdy na akci s názvem Dvojí metr –
  stejní lidé, stejné potřeby, různá řešení členka PSpBB představila odlišnosti
  přístupnosti prostředí ve Švédsku a České republice. Přednášky se zúčastnila
  také expertka ze Švédska. Zatím poslední pravidelnou aktivitou je přednáška
  člena PSpBB, odborníka na bezbariérovost, v rámci předmětu Sociální vědy a
  vybrané problémy architektury a prostoru, kde se věnuje analýze prostoru skrze
  možnosti našeho těla.
constraints: >-
  * Většina přednášek je zajištěna pouze na ústní dohodě mezi vyučujícím a
  přednášejícím. Bylo by lepší mít jasně stanovený program. 

  * V praxi jsou architekti často pod velkým vlivem zadavatele, který nemusí bezbariérovosti věnovat takovou pozornost a četnost a kvalita výuky je řešením problému pouze z jedné strany.

  * Členové PSpBB jsou časově vytíženi a nový předmět pro studenty by pro ně znamenal další časovou zátěž.
conclusion: >-
  

  * Díky přednáškám a předmětům od odborníků PSpBB na VUT v Brně se mezi studenty, potažmo absolventy architektury zvýší orientace v problematice bezbariérovosti.

  * Výuka je vedena zážitkovou formou, čímž lze lépe přiblížit potíže handicapovaných lidí při pohybu ve veřejném prostoru. 

  * Výsledky a výstup z workshopů a hodin mohou pomoci handicapovaným lidem v běžném životě.

  * Vzhledem k povinnosti předmět Typologie II absolvovat se s bezbariérovostí seznámí všichni studenti oboru (cca 70 studentů).
before:
  source: Milena Antonovičová
  alt: ""
  name: pred.png
after:
  source: Josef Konečný
  alt: ""
  name: po.jpg
timeline:
  - parts: 3
    time: "2008"
    name: Účast odborníka PSpBB na veřejný prostor pro nevidomé na projektu
      Neviditelné města
  - parts: 2
    time: "2011"
    name: První odborníka PSpBB na veřejný prostor pro nevidomé v rámci předmětu
      Typologie II
  - parts: 6
    time: "2013"
    name: Zapojení odborníka PSpBB na veřejný prostor pro uživatele vozíku do výuky
      předmětu Typologie II
  - parts: 2
    time: "2018"
    name: Dvojí metr – stejní lidé, stejné potřeby, různá řešení
  - parts: 1
    time: "2020"
    name: Účast odborníka PSpBB na bezbariérovost ve výuce nového předmětu
dictionary:
  - vyhláška č. 398/2009 Sb.
---
