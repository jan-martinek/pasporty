---
title: Téma bezbariérovosti na fakultě architektury
title2: Účast členů poradního sboru na výuce architektů.
subtitle: Jak mohou odborníci z Poradního sboru pro Bezbariérové Brno docílit
  vyššího povědomí o bezbariérovosti prostoru mezi studenty architektury v Brně?
story: >-
  Ivan je projektant – architekt rok po škole. Během studia se soustředil
  především na získání praxe v oboru, což se mu dařilo, na druhou stranu
  nevěnoval tolik času předmětům na univerzitě. V současné době pracuje v
  brněnské projekční kanceláři, která se mimo jiné zabývá tvorbou veřejného
  prostoru. Tentokrát jeho tým dostává za úkol navrhnout rekonstrukci tramvajové
  zastávky – dopravní uzel v Brně. Práce na návrhu probíhá tradičně a podle
  plánu. Za dva měsíce mají návrh připravený. Následně se chystá jako člen týmu
  na prezentaci projektu před schvalovací komisí. Cítí se sebevědomě. Nad
  návrhem se zamýšlel ze spousty pohledů, které ho jenom mohly napadnout.
  Zároveň se mohl spolehnout na své nabyté vzdělání z univerzity, kde takové
  projekty řešili. 


  Otázky a připomínky přicházejí od odborníků na dopravu, zeleň, energetické sítě, přičemž na všechny dokáže odpovědět a reagovat, tak aby uspokojil požadavky jednotlivých expertů. Náhle ale přichází dotaz na bezbariérový přístup pro uživatele vozíku a nevidomé osoby. Ivan najednou ztrácí půdu pod nohama a neví, co má říct. Na bezbariérovost se zaměřil pouze snížením obrubníku, což podle přítomných expertů na bezbariérovost není dostatečné. O příslušné vyhlášce slyšel už někdy, ale nedokáže její znalost dobře aplikovat do praxe. Chybí vodící linie, sklon na přechodu je příliš strmý a itinerář je umístěn chaoticky. Celý projekt se musí předělat. Kdyby se tak o tuto problematiku více zajímal již na univerzitě...
analysis: >-
  

  * Studenti Vysokého učení technického v Brně by měli znát vyhlášky (č. 398/2009 Sb.) a zákony týkající se bezbariérovosti, nicméně nemají kontakt s experty z praxe, kteří se o tyto zákony zasazují.

  * Studenti mohou získat povědomí o bezbariérovosti pouze pomocí expertů na různých přednáškách. 

  * Studenti se mohou zúčastnit přednášek mimo VUT nebo si zapsat předměty z jiných univerzit, což je administrativní zátěž.

  * V praxi nejsou často architekti schopni reflektovat potřeby znevýhodněných skupin, jakou jsou například uživatelé vozíku nebo osoby s postižením zraku.
design: >-
  

  * Pravidelná výuka s účastí odborníků z PSpBB na přednáškách.

  * Neomezit se pouze na strohý výklad vyhlášek a zákonů v rámci předmětů, ale přejít k zážitkové výuce. 

  * Koordinace mezi členy PSpBB v případech, aby se zamezilo možným překryvům v náplni přednášky.

  * Vytvořit rámci PSpBB studijní materiály, které by mohly být nabízeny i jiným univerzitám.
solution: Počátek spolupráce s členy PSpBB a Fakultou architektury VUT se datuje
  od roku 2008. Tehdy je Josef Konečný, člen PSpBB, požádán Janem Foretníkem o
  spolupráci na projektu studentů 4. ročníku architektury Neviděné město, který
  studenti řešili v rámci volitelného předmětu. Cílem těchto přednášek je
  polidštění strohého znění paragrafů různých vyhlášek a norem. Od té doby je
  pan Konečný stálým účastníkem tohoto volitelného předmětu. Na tuto spolupráci
  navázala pravidelná účast na přednáškách předmětu Typologie II (povinný
  předmět) v roce 2011, kde se řeší především legislativní záležitosti spojené s
  tělesně znevýhodněnými osobami. Postupně se do spolupráce na obou těchto
  předmětech zapojuje i Karel Sobol, člen PSpBB, který přibližuje pohyb
  uživatele vozíčku po Brně. Většina přednášek je zaměřena na zprostředkovanou
  zkušenost studentů s daným handicapem. Zatím poslední pravidelnou aktivitou je
  přednáška Roberta Osmana. člen PSpBB, v rámci předmětu Sociální vědy a vybrané
  problémy architektury a prostoru, kde se věnuje analýze prostoru skrze
  možnosti našeho těla.
constraints: >-
  

  * Většina přednášek je zajištěna pouze na ústní dohodě mezi vyučujícím a přednášejícím. Bylo by lepší mít jasně stanovený program.

  * V praxi jsou architekti často pod velkým vlivem zadavatele, který nemusí bezbariérovosti věnovat takovou pozornost a četnost a kvalita výuky je řešením problému pouze z jedné strany.
conclusion: >-
  

  * Díky přednáškám a předmětům od odborníků PSpBB na VUT v Brně se mezi studenty, potažmo absolventy architektury zvýší orientace v problematice bezbariérovosti.

  * Výuka je vedena zážitkovou formou, čímž lze lépe přiblížit potíže handicapovaných lidí při pohybu ve veřejném prostoru. 

  * Výsledky a výstup z workshopů a hodin mohou pomoci handicapovaným lidem v běžném životě.

  * Vzhledem k povinnosti předmět Typologie II absolvovat se s bezbariérovostí seznámí všichni studenti oboru (cca 70 studentů).
before:
  source: https://www.trainingjournal.com/
  alt: Příprava projektu před hlubším seznámením s problematikou
  name: po.png
after:
  source: https://www.shutterstock.com/
  alt: Příprava projektu po hlubším seznámením s problematikou
  name: pred.png
timeline:
  - parts: 3
    time: "2008"
    name: Navázání spolupráce s Josefem Konečným – účast na projektu Neviditelné
      města
  - parts: 2
    time: "2011"
    name: První přednáška Josefa Konečného v rámci výuky povinného předmětu
      Typologie II
  - parts: 7
    time: "2013"
    name: Zapojení Karla Sobola do výuky předmětu Typologie II
  - parts: 1
    time: "2020"
    name: "Účast Roberta Osmana ve výuce nového předmětu Sociální vědy a vybrané
      problémy architektury a prostoru   "
dictionary:
  - vyhláška č. 398/2009 Sb.
---
