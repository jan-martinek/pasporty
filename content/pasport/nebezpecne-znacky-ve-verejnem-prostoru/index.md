---
title: Nebezpečné značky ve veřejném prostoru
subtitle: Jaké hrozí nebezpeční lidem nevidomým od značek na ulici?
story: >-
  Právě byl počátek října roku 2016, když nevidomá paní Tereza šla po náměstí k
  ulici, která vycházela z jeho rohu. Držela se podél zdi budov, až dorazila k
  místu, kde měla zabočit do ulice, nicméně hned za rohem domu nahmatala bílou
  holí jakýsi kovový sloupek, který si nepamatovala, že by v těchto místech
  býval. Sloupek byl příliš blízko zdi budovy, že mezerou mezí ním a zdí nemohla
  projít. Začala sloupek obcházet a předpokládala, že bude pokračovat po ulici
  dále podél budovy. Avšak najednou se paní Tereza uhodila do hlavy, upadla a
  omdlela. Když se probrala, cítila, že ji někdo chytl a ptá se jí, zdali je v
  pořádku. Slyšela, jak kolem ní stojí hlouček lidí a povídají si, že ta
  nevidomá paní narazila hlavou do značky. Paní Tereza odpověděla, že snad v
  pořádku je, že by jen potřebovala pomoci vstát. Zeptala se, co to zde je za tu
  značku. Dostalo se jí odpovědi, že tu na začátku ulice byly dodělány velké
  značky na dvou kovových tyčích, které značí pěší zónu. Pán, který paní Tereze
  pomáhal vstát, jí řekl, že ji zahlédl, jak pod značku podchází a jak do ní
  narazila hlavou. 
analysis: >-
  Lidé nevidomí často při pohybu po městě následují zdi budov jako vodící linie.


  Vedle zdi potřebují prostor, aby mohli projít, takže dopravní značky nesmějí
  být moc blízko.


  Při sledování zdí budov si oťukávají bílou holí nejspodnější část zdi.


  Bílou holí proto nenahmatají, jak vysoko je umístěna cedule značky.


  Specificky nebezpečnými jsou značky, které stojí na dvou tyčích.


  Lidé nevidomí mohou obejít jednu tyč, dostat se pod značkou a bouchnout se do
  hlavy.
design: >-
  Dopravní značky mají podle vyhlášky č. 398/2009 Sb. předepsáno být umístěny
  alespoň 150 cm od zdi budovy a jejich cedule být alespoň 220 cm vysoko.


  Pokud je není možné umístit tak daleko od zdi, nebo jejich ceduli tak vysoko,
  je třeba značky z místa odstranit.


  Pokud jejich odebrání není možné z důvodu jejich nepostradatelnosti, je třeba
  vymyslet způsob, který by zamezil nárazu nevidomých kolemjdoucích do značky.


  Takovým způsobem může být zábrana, která zamezí nevidomým kolemjdoucím, aby se
  dostali pod ceduli značky.
solution: >-
  Na začátku ulice Česká směrem z Náměstí Svobody byly správou brněnských
  veřejných komunikací nainstalovány značky s velkou cedulí informující o pěší
  zóně v celé ulici. Cedule značky byla příliš těžká, a proto musela být nesena
  dvěma sloupky a cedule byla zasazena mezi nimi. Z důvodu případné potřeby
  dostatečné průjezdnosti ulice musely být značky instalovány těsně vedle budov.
  Z důvodu potřeby dobré viditelnosti značek byly jejich cedule umístěny zhruba
  1,5 metru nad zemí. To zaznamenal člen Poradního sboru pro bezbariérové Brno a
  odborník na odstraňování bariér pro osoby nevidomé. Ozval se ohledně
  problematických značek Brněnským komunikacím. Bylo mu přislíbeno, že dojde k
  nápravě, a později se mu ozvala zástupkyně Brněnských komunikací a
  konzultovali spolu možná řešení. Značky posunout více do ulice nešly kvůli
  průjezdnosti, jejich odstranění bylo tehdy také nevhodné. Proto byla zvolena
  varianta, že se mezi sloupy značek dodělá obrubník, který lidé nevidomí
  nahmatají bílou holí, a nevstoupí proto pod ceduli značky. Později začaly
  Brněnské komunikace používat cedule dopravního značení s nižší hmotností,
  takže nakonec byly značky vyměněny za ty, které stojí jen na jednom sloupku a
  jdou dostatečně vysoko nad zemí.
constraints: >-
  Jsou potřeba lidé, kteří si všimnou nebezpečných překážek pro osoby nevidomé a
  nahlásí je.


  Někteří lidé nevidomí by mohli mít tendenci obrubník překročit, pokud zjistí,
  že je jen malý.
conclusion: >-
  Když je problém se značkou ohrožující lidi nevidomé nemožné vyřešit podle
  vyhlášky (150 cm od zdi a 220 cm vysoko), je nutné zajistit, aby se s nimi
  tito lidé náhodně nebezpečně nestřetli.


  To může zajistit malá stavební úprava, která varuje před možností střetu s
  překážkou.


  Když jsou o nebezpečné překážce informováni správci veřejné komunikace, může
  se tato stavební úprava poměrně snadno provést.


  V případě nebezpečných značek na dvou sloupcích to může být jen instalace
  varovného obrubníku či kovová spojnice sloupků značky.
before:
  name: znacky_foto_pred.jpg
  source: 'https://pbs.twimg.com/media/CtMae69XEAE4ibc.jpg'
after:
  name: znacky_foto_po.jpg
  source: Archiv P. Doboše
timeline:
  - parts: 1
    time: září 2016
    name: Objevují se nebezpečné značky na ulici Česká
  - parts: 1
    time: říjen 2016
    name: Člen PSpBB o jejich nebezpečnosti informuje Brněnské komunikace
  - parts: 4
    time: listopad 2016
    name: Brněnské komunikace přislibují nápravu do poloviny roku 2017
  - parts: 2
    time: duben 2017
    name: Na místě jsou konzultována možná řešení
  - parts: 1
    time: červen 2017
    name: Je hotova úprava s obrubníkem
  - parts: 10
    time: září 2018
    name: Jsou instalovány nové značky na jednom sloupku
dictionary:
  - vyhláška č. 398/2009 Sb.
---
