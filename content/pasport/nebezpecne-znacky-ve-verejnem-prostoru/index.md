---
title: Nebezpečné značky ve veřejném prostoru
number: 15
ready: false
title2: Česká, Brno
subtitle: Jaké hrozí nebezpeční nevidomým lidem od značek na ulici?
story: 'Počátkem října roku 2016, šel nevidomý pan Josef po ulici směrem k
  náměstí. Bílou holí oťukával zdi okolních domů, které používal jako přirozenou
  vodicí linii. Na rohu náměstí zachytil holí kovový sloupek, který tam nikdy
  dříve nebyl. Sloupek byl příliš blízko zdi budovy, takže mezerou mezi ním a
  zdí se nedalo projít. Proto jej chtěl obejít a pokračovat dál v cestě. Ukročil
  vpravo, holí si ověřil, že před ním je volný prostor a vykročil vpřed. Při
  dalším kroku se mu však zatmělo před očima. Ucítil náraz do obličeje a upadl
  na zem. Když se s pomocí kolemjdoucích zvedl, začal pátrat po příčině nárazu.
  Byla jí velká plechová tabule značící pěší zónu, umístěná na dvou kovových
  sloupcích. Spodní hrana tabule však byla ve výši asi 130 cm od země. Proto ji
  při chůzi pomocí bílé hole nebylo možné odhalit. Pan Josef si povzdechl a spíš
  pro sebe si polohlasem řekl: "Příště budu muset jít po druhé straně ulice."
  Pán, který mu pomáhal vstávat však,konstatoval: "To byste si moc nepomohl. Tam
  je takováto tabule taky.“ '
analysis: >-
  Nevidomí lidé často při pohybu po městě využívají zdi budov jako vodicí linii.


  Podél zdi potřebují volný prostor 150 cm, aby mohli bezpečně projít. Proto V tomto prostoru nesmějí být umísťovány žádné předměty.


  Při kopírování zdí budov si oťukávají bílou holí spodní část zdi. Proto nemůžou zjistit, že ve výši hlavy je umístěna nějaká tabule.


  Specificky nebezpečnými jsou značky, které výrazně přesahují mimo sloupek nebo stojí na dvou sloupcích.


  Nevidomí lidé tak mohou obejít jednu tyč, dostat se pod značku a uhodit se do hlavy.
design: >-
  Všechny překážky musejí být, podle **vyhlášky č. 398/2009 Sb.** umístěny
  alespoň 150 centimetrů od zdi budovy.


  Spodní hrana dopravních značek (poutačů, informačních tabulí atp.) pak musí být ve výši minimálně 220 centimetrů od země.


  Pokud tyto prvky není možné umístit dostatečně daleko od zdi, nebo jejich ceduli dostatečně vysoko, je třeba značky z místa odstranit.


  Není-li jejich odebrání z jakéhokoliv důvodu možné, je třeba najít způsob, který by zamezil vstupu nevidomých chodců pod značku.


  Tuto funkci může plnit spolehlivě detekovatelná zábrana - zarážka pro bílou hůl - ve výšce maximálně 25 centimetrů od země.
solution: Na začátku ulice Česká směrem z Náměstí Svobody byly správou
  brněnských komunikací, na obou stranách ulice, nainstalovány velké tabule,
  informující o pěší zóně. Tabule byly příliš velké, proto byly neseny dvěma
  sloupky. Z důvodu dostatečné průjezdnosti ulice byly nainstalovány těsně vedle
  zdí budov. Spodní hrany tabule byly umístěny ve výši cca 130 centimetrů od
  země. Tento stav zaznamenal člen Poradního sboru pro bezbariérové Brno a
  odborník na odstraňování bariér ze života nevidomých. Ozval se ohledně
  problematických tabulí Brněnským komunikacím. Bylo mu přislíbeno, že dojde k
  nápravě. Později se mu ozvala zástupkyně Brněnských komunikací a konzultovali
  spolu možná řešení. Tabule nebylo možné posunout více do středu ulice, kvůli
  průjezdnosti. Jejich odstranění bylo v té době také nevhodné. Proto byla
  zvolena varianta, že se mezi sloupy tabulí dodělá obrubník, který nevidomí
  chodci spolehlivě detekují bílou holí a budou moci tabuli bezpečně obejít.
  Později začaly Brněnské komunikace používat menší informační tabule s nižší
  hmotností, takže nakonec byly značky vyměněny za ty, které stojí jen na jednom
  sloupku a jsou umístěny dostatečně vysoko nad zemí.
constraints: >-
  Jsou potřeba lidé, kteří si všimnou nebezpečných překážek pro nevidomé osoby a
  nahlásí je.


  Někteří nevidomí lidé mohou mít tendenci obrubník překročit, pokud zjistí, že je nízký.
conclusion: >-
  Když je problém se značkou ohrožující nevidomé osoby nemožné vyřešit podle
  **vyhlášky 398/2009 Sb.**, pak je nutné zajistit, aby se o ni tito lidé
  nemohli zranit.


  To může zajistit i malá stavební úprava, která umožní překážku spolehlivě detekovat.


  V případě nebezpečných značek na dvou sloupcích to může být například instalace zarážky pro bílou hůl ve výši maximálně 25 centimetrů od země.


  Jsou-li o nebezpečné překážce informováni správci veřejné komunikace, může se tato stavební úprava poměrně snadno provést.
before:
  name: ceska1.png
  source: Josef Konečný
  alt: Na obrázku je informační tabule na dvou sloupcích, spodní hrana tabule je
    ve výši cca 130 cm od země. Pod značkou mezi sloupky je vidět bílá hůl,
    která projde do volného prostoru a nevidomý chodec horní částí těla naráží
    do plechové tabule.
after:
  name: ceska_4.png
  source: Josef Konečný
  alt: Na obrázku vlevo je původní tabule, jen mezi oběma sloupky je nainstalovaný
    obrubník, který umožní spolehlivou detekci. Značku je nyní možné bezpečně
    obejít. Na obrázku vpravo je informační tabule na jednom sloupku. Sloupek je
    vzdálený 20 cm od zdi, spodní hrana tabule je ve výši 220 cm od země.
timeline:
  - parts: 1
    time: září 2016
    name: objevují se nebezpečné značky na ulici Česká
  - parts: 1
    time: říjen 2016
    name: člen poradního sboru informuje o jejich nebezpečnosti Brněnské komunikace
  - parts: 4
    time: listopad 2016
    name: Brněnské komunikace dávají příslib nápravy do poloviny roku 2017
  - parts: 2
    time: duben 2017
    name: na místě jsou konzultována možná řešení
  - parts: 6
    time: červen 2017
    name: dokončena úprava s obrubníkem
  - parts: 1
    time: září 2018
    name: instalovány nové značky na jednom sloupku
dictionary:
  - vyhláška č. 398/2009 Sb.
---
