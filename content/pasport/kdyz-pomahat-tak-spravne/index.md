---
title: 'Když pomáhat, tak správně'
subtitle: >-
  Jakým způsobem informovat veřejnost o zásadách správné pomoci osobám se
  zrakovým postižením na veřejnosti?
story: >-
  Stejně jako každý pátek se Mirek vypravil do obchodu s potravinami, aby si
  udělal víkendový nákup. Mirek je sice nevidomý, ale cestu do obchodu již za ty
  roky dobře zná, takže ji za pomoci bílé hole zvládá bez větších problémů.
  Zhruba v polovině cesty si však uvědomil, že si možná doma zapomněl peněženku.
  Zastavil se, aby mohl prohledat bundu a batoh a ověřit si to. K jeho smůle se
  však zastavil těsně před přechodem pro chodce. Najednou ho někdo chytl za
  pravou ruku a se slovy: „Pojďte se mnou, já Vám pomůžu,“ odvedl Mirka z jeho
  naučené trasy, na druhou stranu ulice. 
analysis: >+
  Lidé pohybující se ve veřejném prostoru často chtějí osobám se zrakovým
  postižením pomoci.


  Pomoc však nemusí být z jejich strany osobám se zrakovým postižením vhodně
  nabídnutá či vhodně provedená.


  Nevhodná pomoc může dostat osoby se zrakovým postižením do horší situace, než
  ve které se původně nacházely.


design: >-
  Pomocí informační kampaně sdělit široké veřejnosti, že je nutné nabízet a
  provádět pomoc osobám se zrakovým postižením s pohybem ve veřejném prostoru
  správně (tj. podle určitých zásad). Lze vytvářet tištěné materiály, využít
  sociální sítě, provádět praktická školení či zapojovat veřejnost na různých
  akcích a událostech (Dny zdraví atd.).
solution: "Odbor zdraví Magistrátu města Brna (konkrétně koordinátor pro osoby se zdravotním postižením) připravil projekt „Pomáhejme správně“, a to ve spolupráci s obecně prospěšnou společností Tyfloservis, Střediskem Teiresiás Masarykovy univerzity (středisko pro pomoc studentům se specifickými nároky) a Školou pro výcvik vodicích psů. V rámci projektu byla vydána brožura a natočeny situační videospoty.\r\n\nBrožura s názvem „Průvodce pomoci osobám se zrakovým postižením na veřejnosti a v dopravě“ se zaměřila na správné a úspěšné nabídnutí pomoci na přechodu, na zastávce MHD, při nástupu/výstupu do/z vozidla MHD, pohybu na schodech či nástupu/výstupu do/z výtahu. Obsahuje vysvětlení, kdy potřebuje pomoc člověk s bílou holí nebo vodícím psem či adresář organizací pomáhajících osobám se zrakovým postižením. První vydání o nákladu 1 000 ks proběhlo v březnu 2018, druhé vydání o nákladu 2 000 ks následovalo v listopadu 2018. Brožury byly distribuovány do všech úředních budov MMB, na všechny úřady městských částí, do zdravotnických zařízení a do všech organizací pomáhajících osobám se zdravotním postižením. Jsou také nabízeny na nejrůznějších akcích pořádaných Odborem zdraví MMB.\r\nDVD s názvem „Pomáhejme správně“ obsahuje 45 situačních videospotů, většinou s délkou do 60 vteřin. Videospoty natočené jak v exteriérech, tak v interiérech zachycují ve špatných a správných verzích nabídnutí a provedení pomoci osobám se zrakovým postižením s cílem, aby si diváci uvědomili rozdíly. Kromě DVD byly videospoty umístěny i na webové stránky www.brno-prorodiny.cz a sdíleny na sociálních sítích města Brna. Navíc vzniklo ještě 8 krátkých videospotů, které byly určeny k promítání v prostředcích Dopravního podniku města Brna (tyto videospoty obsahují jen správná řešení pomoci).\r\n"
constraints: "Natočení videospotů bylo poměrně časově náročné, jelikož bylo třeba sladit časové možnosti kameramana a osob vystupujících ve videospotech, natáčení také bylo možné jen za určitého počasí.\r\n\nVýslednou kvalitu výstupu omezují dostupné finanční prostředky. Cena za natočení 45 videospotů činila cca 80 tis. Kč. V případě angažování profesionálních herců či početnějšího a profesionálnějšího filmařského štábu by byla mnohem vyšší. Odborné poradenství k obsahu textů a videospotů stálo dalších cca 45 tis. Kč.\r\n\nPromítání videospotů je možné pouze s odpovídajícím vybavením, takže například v případě dopravních prostředků MHD či zdravotnických zařízení jen v těch s LCD obrazovkami.   \r\n"
conclusion: >-
  Brožury i videospoty jsou sice určeny pro širokou veřejnost, ale vyžadují její
  proaktivní přístup. DVD s názvem „Pomáhejme správně“ je proto postupně
  promítáno nejen na akcích Odboru zdraví MMB, ale je distribuováno i do
  brněnských základních škol. Koordinátor pro osoby se zdravotním postižením pak
  se žáky na dané téma pořádá besedy. V kombinaci s promítáním ve vozech MHD či
  zdravotnických zařízeních se tak pozvolna zvyšuje počet osob, které v Brně
  pomáhají správně.
before:
  name: pred.jpg
  source: DVD „Pomáhejme správně“
  alt: Ukázka špatného způsobu pomoci z DVD „Pomáhejme správně“.
after:
  name: po.jpg
  source: DVD „Pomáhejme správně“
  alt: Ukázka správného způsobu pomoci z DVD „Pomáhejme správně“.
timeline:
  - parts: 1
    time: leden až červen 2017
    name: vznik scénáře videospotů a jejich natočení
  - parts: 1
    time: červenec až prosinec 2017
    name: 'připomínkování videospotů, jejich úprava, finalizace DVD'
  - parts: 1
    time: září 2017 až březen 2018
    name: vznik textů a fotografií do brožury
  - parts: 1
    time: březen až červen 2018
    name: 'první vydání brožury, první vlna distribuce'
  - parts: 1
    time: 'listopad až prosinec 2018 '
    name: 'druhé vydání brožury, druhá vlna distribuce'
  - parts: 1
    time: leden až březen 2020
    name: 'dotisk aktualizovaného vydání brožury, třetí vlna distribuce'
---
