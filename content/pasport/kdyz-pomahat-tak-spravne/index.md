---
title: Když pomáhat, tak správně
number: 6
ready: false
subtitle: Jakým způsobem informovat veřejnost o způsobech vhodné pomoci osobám
  se zrakovým postižením?
story: "Stejně jako každý pátek se Mirek vypravil do obchodu s potravinami, aby
  si udělal větší víkendový nákup. Mirek je sice nevidomý, ale cestu do obchodu
  již za čtyři roky, co na současné adrese bydlí, dobře zná, takže ji za pomoci
  bílé hole zvládá bez větších problémů. Zhruba v polovině cesty si však
  uvědomil, že si doma na stole zapomněl peněženku. Zastavil se, aby si mohl
  prohledat kapsy u bundy a batohu a svou předtuchu si ověřit. K jeho smůle se
  však zastavil těsně před přechodem pro chodce, takže to mohlo pro kolemjdoucí
  vypadat i tak, že chce přejít přes silnici a potřebuje pomoc. Mirek však
  přemýšlel, kde by ještě mohl peněženku mít, aby se nevracel domů zbytečně.
  Najednou ho někdo chytl za pravou ruku a se slovy: „Pojďte se mnou, já Vám
  pomůžu,“ odvedl Mirka z jeho naučené trasy, na druhou stranu ulice neznámo
  kam."
analysis: >-
  Kdž lidé vidí nejistě či zmateně působícího člověka s bílou holí, často se mu
  snaží pomoci.


  Pomoc však nemusí být z jejich strany vhodně nabídnutá či vhodně provedená.


  Nevhodná pomoc může dostat osoby se zrakovým postižením do horší situace, než ve které se původně nacházely.
design: Pomocí informační kampaně zaměřené na širokou veřejnost komunikovat, že
  pomoc osobám se zrakovým postižením je nutné nabízet a provádět určitým
  způsobem (podle určitých zásad). Lze vytvářet tištěné materiály, natáčet
  videa, provádět praktická školení či zapojovat veřejnost při různých
  osvětových akcích.
solution: >-
  Odbor zdraví Magistrátu města Brna připravil projekt „Pomáhejme správně“, a to
  ve spolupráci se společností Tyfloservis, Střediskem Teiresiás Masarykovy
  univerzity (středisko pro pomoc studentům se specifickými nároky) a Školou pro
  výcvik vodicích psů. V rámci projektu byla vydána brožura a natočeny situační
  videospoty.


  Brožura s názvem „Průvodce pomoci osobám se zrakovým postižením na veřejnosti a v dopravě“ se zaměřila na správné nabídnutí pomoci na přechodu, na zastávce MHD, při nástupu/výstupu do/z vozidla MHD, pohybu na schodech či nástupu/výstupu do/z výtahu. Obsahuje též adresář organizací pomáhajících osobám se zrakovým postižením. První vydání o nákladu 1 000 ks se uskutečnilo v březnu 2018, druhé vydání o nákladu 2 000 ks pak v listopadu 2018. Brožury byly distribuovány do všech úředních budov Magistrátu města Brna i městských částí, do zdravotnických zařízení a do všech organizací pomáhajících osobám se zdravotním postižením. 


  DVD s názvem „Pomáhejme správně“ obsahuje 45 situačních videospotů, většinou v délce do jedné minuty. Spoty zachycují vhodné a nevhodné verze nabídnutí a provedení pomoci osobám se zrakovým postižením. Spoty byly umístěny též na webových stránkách www.brno-prorodiny.cz a sdíleny na sociálních sítích. Navíc vzniklo ještě 8 krátkých spotů, které byly určeny k promítání v prostředcích brněnské MHD.
constraints: >-
  Natočení videospotů bylo poměrně časově náročné, jelikož bylo nutné sladit
  časové možnosti kameramana a osob vystupujících ve videospotech. Natáčení také
  limitovalo vhodné počasí.


  Výslednou kvalitu výstupu omezují dostupné finanční prostředky. Cena za natočení 45 videospotů činila cca 80 000 Kč. V případě angažování profesionálních herců či početnějšího a profesionálnějšího filmařského štábu by byla mnohem vyšší. Odborné poradenství k obsahu textů a videospotů stálo dalších cca 45 000 Kč.


  Promítání videospotů je možné pouze s odpovídajícím vybavením, takže například v případě dopravních prostředků MHD či zdravotnických zařízení jen tam, kde jsou k dispozici LCD obrazovky.
conclusion: Vytvoření samotných informačních výstupů je nutným předpokladem pro
  jakukoliv informační kampaň, ale samo o sobě nestačí. Stejně důležité, ne-li
  důležitěší je tyto materiály následně šířit vhodnými kanály a na vhodná místa.
  DVD s názvem „Pomáhejme správně“ je proto postupně promítáno nejen na akcích
  Odboru zdraví MMB, ale je distribuováno i do brněnských základních škol.
  Koordinátor pro osoby se zdravotním postižením pak se žáky na dané téma pořádá
  besedy. V kombinaci s promítáním na obrazovkách ve vozech MHD či ve
  zdravotnických zařízeních se tak pozvolna zvyšuje počet osob, kteří se s touto
  kampaní setkali.
before:
  name: pred.jpg
  source: DVD „Pomáhejme správně“
  alt: Ukázka nevhodného způsobu pomoci převedení člověka se zrakovým postižením
    přes silnici
after:
  name: po.jpg
  source: DVD „Pomáhejme správně“
  alt: Ukázka vhodného způsobu pomoci převedení člověka se zrakovým postižením
    přes silnici
timeline:
  - parts: 1
    time: leden až červen 2017
    name: vznik scénáře videospotů a jejich natáčení
  - parts: 1
    time: červenec až prosinec 2017
    name: připomínkování videospotů, jejich úprava, finalizace DVD
  - parts: 1
    time: září 2017 až březen 2018
    name: vznik textů a fotografií do brožury
  - parts: 1
    time: duben až červen 2018
    name: první vydání brožury, první vlna distribuce
  - parts: 6
    time: "listopad až prosinec 2018 "
    name: druhé vydání brožury, druhá vlna distribuce
  - parts: 1
    time: leden až březen 2020
    name: dotisk aktualizovaného vydání brožury, třetí vlna distribuce
---
