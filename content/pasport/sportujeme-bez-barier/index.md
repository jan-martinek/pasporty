---
title: Workoutové hřiště bez bariér
number: 18
ready: false
title2: Sportovní areál Hroch, Brno
subtitle: Jak se inspirovat příklady bezbariérových realizací z jiných měst?
story: Píše se květen 2018 a Roman – uživatel vozíku právě dokončuje svoji
  každonedělní cvičební dávku v jedné brněnské posilovně, protože se připravuje
  na basketbalový turnaj v Německu. I když je místnost klimatizovaná, v
  posilovně je strašné teplo a dusno. Do posilovny musí jezdit přibližně 45
  minut přes celé Brno, protože je to jedna z mála posiloven, která je dobře
  dostupná ze zastávky MHD. Roman by rád chodil cvičit častěji a v libovolné
  časy, ale posilovna má jen omezenou provozní dobu. Navíc ne všechny cvičební
  nástroje může v posilovně využívat. Ten večer Roman v šatně zaslechne, jak se
  jeho kamarádi z posilovny baví o cvičení ve venkovní posilovně v Björnsonově
  sadě. Chodí tam každé úterý od devíti hodin večer a odtud si to po náročném
  cvičení namíří do blízké hospody. Kéž bych si mohl jít s nimi zacvičit ven na
  čerstvý vzduch, pomyslí si Roman.
analysis: >-
  * Brno dlouhodobě postrádalo bezbariérové **workoutové hřiště** s vhodnými
  posilovacími stroji, byť se o jeho výstavbě již dlouho uvažovalo.

  * Bezbariérové **workoutové hřiště** má mnoho specifických specifik (zpevněné plochy, výška cvičebních prvků atp.).

  * Chybí koncepční plány a strategie, které by usnadňovali budování bezbariérových veřejných prostorů.

  * Neexistuje funkční spolupráce mezi samosprávami, kde by bylo možné se inspirovat ověřenými bezbariérovými řešeními z jiných obcí a měst.
design: >-
  * Realizace rovnoměrně rozmístněné sítě bezbariérových workoutových hřišť po
  celém území města Brna.

  * Zpřístupnění vybranných stávajících sportovních hřišť pro uživatele vozíku.

  * Navázat spolupráci s jinými samosprávnými celky při řešení bezbariérovosti a aktivně vyhledávat příklady dobrých bezbariérových řešení.
solution: "Na podzim roku 2017 se na podnět **Nadačního fondu Emil** zástupci
  města Brna vyrazili podívat do Hluboké nad Vltavou, kde již bylo realizováno
  jedno z mála bezbariérových **workoutových hřišť** v České republice. Zde
  zjistili všechny nezbytné informace (financování, rozměry, materiály atp.),
  které by mohli pomoci, při realizaci bezbariérového **workoutového hřiště** v
  Brně. V návaznosti na to v zimě 2017 Poradní sbor pro bezbariérové Brno
  rozeslal dotazníky do organizace Liga vozíčkářů s otázkou: „Kde by se měly
  vybudovat bezbariérové venkovní posilovny?“. Tato anketa identifikovala
  několik preferovaných míst, nicméně žádné z nich nebylo možné realizovat v
  krátkém časovém horizontu.  Následně se ozval sportovní areál Hroch, který si
  na podzim roku 2018 podal žádost o dotaci na bezbariérové sportovní hřiště do
  dotačního programu Odboru školství na Magistrátu města Brna. **Workoutové
  hřiště** inspirované realizací z Hluboké nad Vltavou tak bylo ve spolupráci s
  Poradním sborem pro bezbariérové Brno vybudováno ve sportovním areálu Hroch.
  Ssmotná stavba byla realizována v roce 2019 a 3. 4. 2019 došlo k slavnostnímu
  otevření hřiště. Realizace projektu stála 998 250 Kč, z toho statutární město
  Brno přispělo na vybudování hřiště 990 000,- Kč. V druhé fázi realizace byly
  ještě upraveny bezbariérové přístupové cesty k hřišti."
constraints: >-
  * Konkrétní bezbariérové řešení nelze přenést z jednoho místa na druhé bez
  jakékoliv úpravy. Každá realizace má svá specifika.

  * Jednotlivé obce nebo města se často stavějí do role vzájemných konkurentů, na místo toho, aby se od sebe vzájemně inspirovaly.

  * Samosprávy se příliš nevěnují otázkám přístupnosti sportovních areálů a zařízení.
conclusion: >-
  * Relativně jednoduchými úpravami lze vybudovat **workoutové hřiště**, které
  může být přístupné i uživatelům vozíku.

  * I když je takové hřiště speciálně upraveno pro lidi s pohybovým znevýhodněním, neznamená to, že by nemohlo či nemělo být využíváno kýmkoliv jiným.

  * Inspirace z Hluboké nad Vltavou pomohlo při realizaci prvního bezbariérového **workoutového hřiště** v Brně. V rámci návštěvy získali zástupci Brna detailní informace o úskalích realizace projektu, jeho financování, volbě vhodných materiálů a designu jednotlivých cvičebních pomůcek. 

  * Je klíčové, aby bezbariérová **workoutová hřiště** byla řešena společně s bezbariérovým přístupem k nim (bezbariérová parkovací místa, zastávka MHD, přístupové cesty).
before:
  source: Daniel Kaplan
  alt: Příklad workoutového hřiště nevhodného pro uživatele vozíku
  name: workout_pred.jpg
after:
  source: Daniel Kaplan
  alt: Příklad workoutového hříště vhodného pro uživatele vozíků (Sportovní areál
    Hroch)
  name: workout_po.jpg
timeline:
  - parts: 1
    time: léto 2017
    name: prvotní impulz pro vybudování bezbariérového workoutového hřiště
  - parts: 1
    time: podzim 2017
    name: návštěva již vybudovaného hřiště v Hluboké nad Vltavou
  - parts: 1
    time: zima 2017
    name: rozeslání dotazníků s cílem zjistit preferované lokality pro vybudování
      hřiště
  - parts: 2
    time: jaro 2018
    name: žádost o dotaci na vybudování bezbariérového workoutového hřiště
  - parts: 2
    time: podzim 2018
    name: podání investičního záměru
  - parts: 1
    time: jaro 2019
    name: realizace projektu a slavnostní otevření 1. bezbariérového workoutového
      hřiště v Brně
dictionary:
  - workoutové hřiště
  - Nadační fond Emil
links:
  - link: https://www.areal-hluboka.cz/atrakce/7-venkovni-posilovna
    description: Bezbariérové workoutové hřiště v Hluboké nad Vltavou
---
