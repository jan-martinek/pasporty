---
title: Nástup do MHD
number: 3
ready: true
title2: školení řidičů MHD pro jednání s nevidomými cestujícími
subtitle: Měli bychom se spoléhat na to, že společně s nevidomým člověkem bude
  nastupovat někdo, kdo rozumí jeho potřebám?
story: >-
  Píše se rok 2013 a paní Milada jde jako každé ráno na zastávku trolejbusu 25
  na Mendlově náměstí. Na zastávce pravidelně potkává muže s bílou slepeckou
  holí (později zjistí, že se jmenuje Karel), který vždy dorazí autobusem a pak
  čeká na trolejbus 25.

  Paní Milada si povšimla, že Karel vystoupí předními dveřmi a čeká u **označníku** zastávky. Když přijede trolejbus, Karel aktivuje jeho hlasový majáček (**technologie VPN**), aby se dozvěděl, je li to linka číslo 25, a případně nastoupí předními dveřmi. Jednou ale tato rutina proběhla jinak. Karlův autobus zastavil na zastávce jako druhý v pořadí za vozem jiné linky. Karel vystoupil předními dveřmi, a aniž by to tušil, nestál v tomto případě u **označníku**, ale uprostřed nástupiště. Když přijel trolejbus, Milada nastoupila, nicméně Karlovi se nastoupit nedařilo, neboť teď před sebou neměl přední dveře vozu. Začal holí oťukávat bok trolejbusu. Milada na něj proto zavolala, kudy se dostane ke dveřím a Karel úspěšně nastoupil. Pan řidič na něj ale zavolal: „Sakra, chlape, nevíš, že máš stát u označníku?“ Karel se omlouval, že si prý myslel, že u **označníku** stojí, neboť z autobusu vystoupil předními dveřmi a neviděl, že je jinde.

  Jiný den Karel u **označníku** stál správně. Když přijel trolejbus, Milada nastoupila, nicméně Karel zůstal stát venku. Řidič se na něj zmateně díval, a když Karel stále nenastupoval, začal zavírat dveře. Milada zastavila řidiče a zavolala ven na Karla, že je tu jeho trolejbus 25. Karel urychleně nastoupil a poté Miladě velmi děkoval za upozornění. Ale že prý trolejbusy jsou dnes tak tiché, že v tom okolním hluku vůbec neslyšel, jak trolejbus přijel.
analysis: >-
  1. Nevidomí lidé čekající na MHD mají doporučeno, aby stáli u **označníku**
  zastávky a nastupovali předními dveřmi vozu.

  2. Po vystoupení z vozidla MHD, které přijede jako druhé v pořadí, si mohou mylně myslet, že vystoupili u **označníku** zastávky.

  3. Nevidomí lidé nemusejí slyšet přijet tichá vozidla MHD.

  4. Vidící lidé by jim i rádi pomohli, ale nevědí, co vše je pro osoby nevidomé při cestování MHD problémem.

  5. Mezi tyto vidící lidi patří i řidiči MHD, kteří nemusejí vždy rozumět počínání nevidomého cestujícího.

  6. Vidící cestující se v MHD nemusejí často setkávat s lidmi nevidomými, ale řidiči se s nimi potkávají pravidelně.
design: >-
  1. Řidiči by měli mít základní povědomí o tom, co je pro nevidomého
  cestujícího v MHD důležité.

  2. Seznámit řidiče MHD s problematikou samostatného cestování nevidomých cestujících.

  3. Zavést způsob osvětové činnosti pro řidiče MHD, například krátká školení o této problematic
solution: >-
  Pracovníci brněnského TyfloCentra řešili časté stížnosti nevidomých
  cestujících na řidiče MHD, způsobené nedorozuměními mezi oběma skupinami.
  Proto odborník na bezbariérovost z TyfloCentra Dopravnímu podniku města Brna
  nabídl, že řidiče MHD seznámí s problematikou samostatného cestování
  nevidomých osob v MHD i se způsobem, jak jim jej mohou usnadnit a
  nedorozuměním předcházet. Přestože v tom zprvu dopravní podnik neviděl
  hodnotu, nakonec svolil a umožnil odborníkovi z TyfloCentra realizovat první
  školení pro nově přijaté řidiče tramvají.


  Školení bylo vyhodnoceno jako úspěšné, a proto se začalo zavádět i pro nové řidiče trolejbusů a autobusů a nakonec i pro všechny stávající řidiče. S využitím ukázek, pomůcek a příhod přímo z reálného života dokázal odborník z TyfloCentra, sám nevidomý, řidičům přiblížit problematiku nevidomého cestujícího v MHD. Školení se ukázalo jako efektivní a řidiči byli překvapeni, jak snadno lze těmto cestujícím ulehčit cestování, když porozumí důvodům jejich chování. Dopravní podnik proto soudí, že šlo skutečně pouze o pochopení problematiky a překonání určité obavy, jak k nevidomým cestujícím přistupovat.
constraints: >-
  * Bariéra nemusí mít v případě osob se zrakovým znevýhodněním podobu pouze
  chybějící vodicí linie či překážky v prostoru vodicí linie, ale často může jít
  o bariérové situace, které jsou řešitelné pouze na úrovni vhodné interakce a
  komunikace.

  * Může být složité přesvědčit dopravní podnik, že k vyřešení některých bariérových situací skutečně může stačit „tak málo“.

  * Nikdy není možné s naprostou jistotou říci, jak se v konkrétní situaci zachová i vyškolený řidič.
conclusion: >-
  * K usnadnění přístupu do určitých prostorů či užití určitých objektů mnohdy
  stačí jen základní znalost, jak je znevýhodněné skupiny osob využívají.

  * Vozidla MHD jsou příklady takových objektů.

  * Znalost se neobejde bez komunikace se znevýhodněnými skupinami osob.

  * Díky této znalosti se snižuje ostych vyptávat se lidí se znevýhodněním na jejich další potřeby.



  > K navázání komunikace mohou sloužit krátká informační setkání, jako jsou povinná školení řidičů.
before:
  name: before.jpg
  alt: Na obrázku je nevidomý cestující u označníku zastávky. Před ním otevřené
    dveře trolejbusu. Nevidomý nijak nereaguje, protože neví, že trolejbus už
    přijel.
  source: Josef Konečný
after:
  name: skoleni-novych-ridicu-01-2021-nastup-do-tramvaje7.jpg
  alt: Na obrázku probíhá školení řidičů. Řidička se zaslepovacími brýlemi si
    zkouší nástup do tramvaje s bílou holí.
  source: Josef Konečný
timeline:
  - time: 2010
    parts: 4
    name: TyfloCentrum oslovuje dopravní podnik
  - time: 2014
    parts: 2
    name: první školení, díky úspěchu spolupráce pokračuje
  - time: "2016"
    parts: 1
    name: školení všech stávajících řidičů tramvají
  - parts: 1
    time: "2017"
    name: školení všech stávajících řidičů autobusů a trolejbusů
  - time: 2018
    parts: 2
    name: pravidelná školení nových řidičů každý měsíc
  - parts: 2
    time: "2020"
    name: zopakování školení pro stávající řidiče
dictionary:
  - označník (zastávky)
  - technologie VPN
---
