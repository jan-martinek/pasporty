---
title: Vědět, jak se nastupuje do MHD
title2: Školení řidičů MHD pro jednání s nevidomými cestujícími
subtitle: Měli bychom se vždy spoléhat na to, že společně s osobou nevidomou
  bude nastupovat někdo, kdo rozumí její situaci?
story: >-
  Píše se rok 2013 a paní Milada jde jako každé ráno na zastávku trolejbusu 25
  na Mendlově náměstí. Na zastávce pravidelně potkává muže s bílou slepeckou
  holí (později zjistí, že se jmenuje Karel), který vždy dorazí autobusem a pak
  čeká na trolejbus 25.


  Paní Milada si povšimla, že Karel vystoupí předními dveřmi a čeká u označníku zastávky. Když přijede trolejbus, Karel aktivuje jeho hlasový majáček, aby se dozvěděl, je-li to číslo 25, a nastoupí předními dveřmi. Jednou ale tato rutina proběhla jinak. Karlův autobus zastavil na zastávce jako druhý v pořadí. Karel vystoupil předními dveřmi, ale nepopošel se postavit k označníku. Když přijel trolejbus, Milada nastoupila, nicméně Karlovi se nastoupit nedařilo, neboť teď před sebou neměl přední dveře. Začal holí oťukávat bok trolejbusu. Milada na něj proto zavolala, kudy se dostane ke dveřím a Karel úspěšně nastoupil. Řidič na něj ale zavolal: „Sakra, chlape, nevíš, že máš stát u označníku?“ Karel se omlouval, že si prý myslel, že u označníku stál, neboť z autobusu vystoupil předními dveřmi a neviděl, že je jinde.


  Jiný den Karel u označníku stál správně. Když přijel trolejbus, Milada nastoupila, nicméně Karel zůstal stát venku. Řidič se na něj zmateně díval, a když Karel stále nenastupoval, začal zavírat dveře. Milada zastavila řidiče a zavolala ven na Karla, že je tu jeho trolejbus 25. Karel urychleně nastoupil a poté Miladě velmi děkoval za upozornění. Ale že prý trolejbusy jsou dnes tak tiché, že v tom okolním hluku vůbec neslyšel, jak trolejbus přijel.
analysis: >-
  1. Lidé nevidomí čekající na MHD mají doporučeno, aby stáli u označníku
  zastávky a nastupovali předními dveřmi.

  2. Po vystoupení z vozidla MHD, které přijede jako druhé v pořadí, si mohou mylně myslet, že vystoupili u označníku zastávky.

  3. Lidé nevidomí nemusejí slyšet přijet tichá vozidla MHD. 

  4. Vidící lidé by jim i rádi pomohli, ale nevědí, co všechno je pro osoby nevidomé při cestování MHD problémem.

  5. Mezi tyto vidící lidi patří i řidiči MHD, kteří nemusejí vždy rozumět počínání nevidomého cestujícího.

  6. Znalí vidící cestující ne vždy potkají nevidomého cestujícího v MHD, ale řidiči je potkávají pravidelně.
design: >-
  1. Řidiči by měli mít základní povědomí o tom, co je pro nevidomí cestující v
  MHD specifické.

  2. Je nutné přesvědčit zodpovědné osoby v dopravním podniku, že k tomu stačí tak málo: seznámit řidiče MHD s problematikou samostatného cestování nevidomých cestujících.

  3. Ideální je nějaký způsob osvětové činnosti pro řidiče MHD, například krátká školení v této problematice.
solution: >-
  Pracovníci brněnského TyfloCentra řešili časté stížnosti nevidomých
  cestujících na řidiče MHD, způsobené nedorozuměními mezi oběma skupinami.
  Proto odborník na bezbariérovost z Tyflocentra Dopravnímu podniku města Brna
  nabízel, že řidiče MHD seznámí s problematikou samostatného cestování
  nevidomých osob v MHD a se způsobem, jak jim jej mohou usnadnit a
  nedorozuměním předcházet. Přestože v tom zprvu dopravní podnik neviděl velkou
  přidanou hodnotu, nakonec svolil a umožnil odborníkovi z TyfloCentra
  realizovat první školení pro nově přijaté řidiče tramvají. To proběhlo v roce
  2014.


  Školení bylo vyhodnoceno jako úspěšné, a proto se začalo zavádět i pro nové řidiče trolejbusů a autobusů a nakonec i pro všechny stávající řidiče. S využitím ukázek, pomůcek a příhod přímo z reálného života dokázal odborník z TyfloCentra, sám nevidomý, řidičům přiblížit problematiku nevidomého cestujícího v MHD. Školení se ukázalo jako efektivní a řidiči byli překvapeni, jak lze snadno těmto cestujícím ulehčit cestování, když o nich něco vědí. Dopravní podnik proto soudí, že skutečně šlo jen o pochopení problematiky a překonání určité obavy, jak k nevidomým cestujícím přistupovat. Vzhledem k tomu, že potřeby nevidomých cestujících v autobusech a trolejbusech na jedné straně a tramvajích na druhé straně se trochu liší, jsou pořádána školení pro řidiče trolejbusů/autobusů a řidiče tramvají zvlášť.
constraints: >-
  Může být složité přesvědčit dopravní podnik, že k vyřešení této bariérové
  situace skutečně stačí tak málo. 


  Nikdy nemůžeme s naprostou jistotou říci, jak se v konkrétní nastalé situaci zachová i vyškolený řidič.
conclusion: >-
  K usnadnění přístupu do některých objektů mnohdy stačí jen základní znalost,
  jak je znevýhodněné skupiny osob využívají.


  Vozidla MHD jsou příklady takových objektů.


  Znalost se neobejde bez komunikace se znevýhodněnými skupinami osob.


  S touto znalostí ztratíme strach vyptávat se znevýhodněných skupin osob na jejich další potřeby.


  > K navázání komunikace mohou sloužit krátká informační setkání, jako jsou zde povinná školení řidičů.
before:
  name: before.jpg
  alt: Na obrázku je nevidomý cestující u označníku zastávky. Před ním otevřené
    dveře trolejbusu. Nevidomý nijak nereaguje, protože neví, že trolejbus už
    přijel.
  source: Archiv J. Konečného
after:
  name: after.jpg
  alt: Na obrázku probíhá školení řidičů. Řidič se zaslepovacími brýlemi si zkouší
    orientaci s bílou holí.
  source: Archiv J. Konečného
timeline:
  - time: 2010
    parts: 4
    name: Tyflocentrum oslovuje dopravní podník
  - time: 2014
    parts: 2
    name: první školení; díky úspěchu spolupráce pokračuje
  - time: "2016"
    parts: 2
    name: školení všech stávajících řidičů tramvají
  - parts: 2
    time: "2017"
    name: školení všech stávajících řidičů autobusů a trolejbusů
  - time: 2018
    parts: 2
    name: pravidelná školení nových řidičů každý měsíc
  - parts: 2
    time: "2020"
    name: zopakování školení pro stávající řidiče
dictionary:
  - označník
  - technologie VPN
---
