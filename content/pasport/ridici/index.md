---
timeline:
  - time: 2010
    parts: 4
    name: Tyflocentrum oslovuje Dopravní podník
  - time: 2014
    parts: 2
    name: první školení; díky úspěchu spolupráce pokračuje
  - time: 2016–17
    parts: 2
    name: školení všech řidičů tramvají, poté i autobusů a trolejbusů
  - time: 2018
    parts: 2
    name: pravidelná školení nových řidičů
  

dictionary:
  - označník
before: 
  name: before.jpg
  alt: Nevidomý cestující stojí na zastávce
after: 
  name: after.jpg
  alt: Probíhá školení řidičů
title: Vědět, jak se nastupuje do MHD
title2: Školení řidičů MHD pro jednání s nevidomými cestujícími
subtitle: Měli bychom se vždy spoléhat na to, že společně s nevidomou osobou bude nastupovat někdo, kdo rozumí jejich situaci? Co když nikdo takový na zastávce nebude?
story: |
  Píše se rok 2013 a paní Milada jde jako každé ráno na zastávku na Mendlově náměstí. Na zastávce pravidelně potkává muže s bílou holí (později zjistí, že se jmenuje Karel), který vždy vystoupí z autobusu 44 a počká na trolejbus 25, kterým jezdí i Milada. 

  Milada si povšimla, že Karel vystupuje z autobusu vždy předními dveřmi a posléze čeká u označníku zastávky, aby taktéž předními dveřmi nastoupil. Této rutině však nevěnovala pozornost. Jednou však autobus 44 zastavil na zastávce jako druhý za jiným autobusem. Karel vystoupil předními dveřmi jako obvykle a čekal tam, kde vystoupil. Když trolejbus přijel, Milada nastoupila, nicméně Karlovi se nastoupit nedařilo, neboť tentokrát přímo před sebou neměl přední dveře trolejbusu a začal holí oťukávat bok trolejbusu. Milada na něj proto zavolala, kudy se dostane ke dveřím. Karel nastoupil, ale řidič trolejbusu na něj zavolal: „Sakra, chlape, nevíš, že máš stát u označníku?“ Karel se omlouval s tím, že si prý myslel, že u označníku zastávky stojí, neboť vystoupil předními dveřmi jako vždy a neviděl, že je jinde.

  Jindy stál Karel u označníku a jako obvykle společně s Miladou čekal. Když trolejbus přijel, Milada nastoupila, nicméně Karel zůstal stát venku. Řidič se na něj zmateně díval, ale když stále nenastupoval, začal zavírat dveře. Milada zastavila řidiče a zavolala ven na Karla, že je tu jeho trolejbus 25. Karel urychleně nastoupil a velmi jí děkoval, že ho upozornila — že prý trolejbusy jsou dnes tak tiché, že v tom okolním hluku vůbec neslyšel, jak ten jeho přijel.
analysis: |
  1) Nevidomí lidé čekající na MHD musejí podle zákona stát u označníku zastávky a poté nastoupit předními dveřmi.

  2) Nevidomí lidé si mohou mylně myslet, že vystoupili k označníku zastávky, i když vystoupí z vozidla MHD, které přijede jako druhé v pořadí.

  3) Nevidomí lidé nemusejí slyšet přijet tichá vozidla MHD. 

  4) Vidící lidé nevědí, jaké problémy mohou nastat nevidomým cestujícím v MHD.

  5) Mezi tyto vidící lidi patří i řidiči MHD, kteří nemusejí vždy rozumět počínání nevidomého cestujícího, a tak může dojít k situacím vzájemného nepochopení.

  6) Vidící cestující ne vždy potkají nevidomého cestujícího v MHD, ale řidiči je potkávají pravidelně.
design: |
  1) Mít nějaké základní ponětí o tom, jak nevidomí cestující v MHD fungují.

  2) Přesvědčit zodpovědné osoby v dopravním podniku, že k vyřešení této bariérové problematiky stačí tak málo.

  3) Vymyslet nějaký způsob osvětové činnosti, aby řidiči MHD měli základní ponětí o tom, jak v MHD nevidomí lidé fungují.

  4) Uspořádat například krátká školení pro řidiče, kde se toto dozvědí. 
solution: |
  Pan Josef Konečný z Tyflocentra se několik let snažil dostat na Dopravní podnik města Brna, kde podniku nabízel, že bude řidičům MHD vysvětlovat, jak přistupovat k nevidomému cestujícímu v ve voze. Přestože v tom zprvu dopravní podnik neviděl velkou přidanou hodnotu, nakonec svolil a propojil pana Konečného s tramvajovou provozovnou, kde se v roce 2014 uspořádalo první školení, trvající zhruba hodinu a půl, pro nově přijaté řidiče tramvají. 

  Školení mělo úspěch, a proto se začalo zavádět i pro nové řidiče trolejbusů a autobusů a nakonec i pro všechny stávající řidiče. Za pomoci ukázek, pomůcek a příhod přímo z reálného života dokázal pan Konečný řidičům přiblížit nesnáze života nevidomého cestujícího v MHD. Školení se ukázalo jako efektivní a řidiči byli překvapeni, jak lze poměrně snadno těmto cestujícím ulehčit cestování, když člověk ví jak. Dopravní podnik proto soudí, že skutečně šlo jen o překonání určité obavy, jak k nevidomým cestujícím přistupovat. Vzhledem k tomu, že potřeby nevidomých cestujících v autobusech a trolejbusech na jedné straně a tramvajích na druhé straně se trochu liší, jsou pořádána školení pro řidiče trolejbusů/autobusů a řidiče tramvají zvlášť.

  
constraints: |
  Může být složité přesvědčit dopravní podnik, že k vyřešení této bariérové situace skutečně stačí tak málo. Nikdy nemůžeme s napro-stou jistotou říci, jak se v konkrétní nastalé situaci zachová i vyškolený řidič.
conclusion: |
  K vytvoření některých objektů méně bariérových mnohdy stačí jen základní znalost, jak s nimi znevýhodněné skupiny osob zacházejí.

  Vozidla MHD jsou příklady takových objektů.

  Tato znalost se neobejde bez komunikace se znevýhodněnými skupinami osob.

  K navázání komunikace mohou sloužit krátká setkání, kde se dozvíme o konkrétním potřebách a problémech znevýhodněných skupin osob.

  S touto znalostí ztratíme strach vyptávat se znevýhodněných skupin osob na jejich další potřeby v konkrétních situacích. 

  

  
---
