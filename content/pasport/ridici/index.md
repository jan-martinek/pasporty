---
title: 'Vědět, jak se nastupuje do MHD'
title2: "Školení řidičů MHD pro jednání s\_nevidomými cestujícími"
subtitle: "Měli bychom se vždy spoléhat na to, že společně s\_nevidomou osobou bude nastupovat někdo, kdo rozumí jejich situaci?"
story: >-
  Píše se rok 2013 a paní Milada jde jako každé ráno na zastávku trolejbusu 25
  na Mendlově náměstí. Na zastávce pravidelně potkává muže s bílou slepeckou
  holí (později zjistí, že se jmenuje Karel), který vždy dorazí okružním
  autobusem číslo 44, vystoupí z autobusu a čeká na zastávce na trolejbus 25.


  Paní Milada si povšimla, že Karel vždy vystupuje z autobusu předními dveřmi a
  posléze čeká u označníku zastávky. Když přijede trolejbus, Karel aktivuje jeho
  hlasový majáček, aby se dozvěděl, je-li to číslo 25, a nastoupí předními
  dveřmi. Jednou ale tato rutina proběhla jinak. Autobus 44 zastavil na zastávce
  jako druhý v pořadí za jiným autobusem a Karel opět vystoupil předními dveřmi.
  Nepopošel se však postavit k označníku zastávky a zůstal čekat na trolejbus
  přesně na místě, kde předtím vystoupil. Když přijel trolejbus, Milada
  nastoupila, nicméně Karlovi se nastoupit nedařilo, neboť teď před sebou neměl
  přední dveře. Začal holí oťukávat bok trolejbusu. Milada na něj proto
  zavolala, kudy se dostane ke dveřím a Karel úspěšně nastoupil. Řidič na něj
  ale zavolal: „Sakra, chlape, nevíš, že máš stát u označníku?“ Karel se
  omlouval, že si prý myslel, že u označníku, neboť z autobusu 44 vystoupil
  předními dveřmi jako vždy a neviděl, že je jinde.


  Jiný den při podobné příležitosti Karel u označníku stál správně a znovu čekal
  na trolejbus 25. Když přijel, Milada nastoupila, nicméně Karel zůstal stát
  venku. Řidič trolejbusu se na něj zmateně díval, a když Karel stále
  nenastupoval, začal zavírat dveře. Milada zastavila řidiče a zavolala ven na
  Karla, že je tu jeho trolejbus 25. Karel urychleně nastoupil a poté Miladě
  velmi děkoval, že ho upozornila. Ale že prý trolejbusy jsou dnes tak tiché, že
  v tom okolním hluku vůbec neslyšel, jak trolejbus přijel.
analysis: >+
  1) Lidé nevidomí čekající na MHD mají legislativou doporučeno, aby stáli u
  označníku zastávky a nastupovali předními dveřmi.

  2) Mohou si mylně myslet, že vystoupili k označníku zastávky, i když vystoupí
  z vozidla MHD, které přijede jako druhé v pořadí.

  4) Lidé nevidomí nemusejí slyšet přijet tichá vozidla MHD. 

  5) Vidící lidé nevědí, jaké problémy mohou nastat nevidomým cestujícím v MHD.

  6) Mezi tyto vidící lidi patří i řidiči MHD, kteří nemusejí vždy rozumět
  počínání nevidomého cestujícího.

  7) Vidící cestující ne vždy potkají nevidomého cestujícího v MHD, ale řidiči
  je potkávají pravidelně.

design: >
  1) Mít nějaké základní ponětí o tom, jak nevidomí cestující v MHD fungují.

  2) Přesvědčit zodpovědné osoby v dopravním podniku, že k vyřešení této
  bariérové problematiky stačí tak málo.

  3) Vymyslet nějaký způsob osvětové činnosti, aby řidiči MHD měli základní
  ponětí o tom, jak si lidé nevidomí počínají s MHD.

  4) Uspořádat například krátká školení pro řidiče, kde se toto dozvědí. 
solution: >-
  Odborník na bezbariérovost z Tyflocentra se několik let snažil dostat na
  Dopravní podnik města Brna, kde podniku nabízel, že bude řidičům MHD
  vysvětlovat, jak přistupovat k nevidomému cestujícímu ve voze. Přestože v tom
  zprvu dopravní podnik neviděl velkou přidanou hodnotu, nakonec svolil a
  propojil odborníka z Tyflocentra s tramvajovou provozovnou, kde se v roce 2014
  uspořádalo první školení, trvající zhruba hodinu a půl, pro nově přijaté
  řidiče tramvají.


  Školení mělo úspěch, a proto se začalo zavádět i pro nové řidiče trolejbusů a
  autobusů a nakonec i pro všechny stávající řidiče. Za pomoci ukázek, pomůcek a
  příhod přímo z reálného života dokázal odborník z Tyflocentra řidičům
  přiblížit nesnáze života nevidomého cestujícího v MHD. Školení se ukázalo jako
  efektivní a řidiči byli překvapeni, jak lze poměrně snadno těmto cestujícím
  ulehčit cestování, když člověk ví jak. Dopravní podnik proto soudí, že
  skutečně šlo jen o překonání určité obavy, jak k nevidomým cestujícím
  přistupovat. Vzhledem k tomu, že potřeby nevidomých cestujících v autobusech a
  trolejbusech na jedné straně a tramvajích na druhé straně se trochu liší, jsou
  pořádána školení pro řidiče trolejbusů/autobusů a řidiče tramvají zvlášť.
constraints: >-
  Může být složité přesvědčit dopravní podnik, že k vyřešení této bariérové
  situace skutečně stačí tak málo. 


  Nikdy nemůžeme s naprostou jistotou říci, jak se v konkrétní nastalé situaci
  zachová i vyškolený řidič.
conclusion: "K\_vytvoření některých objektů méně bariérových mnohdy stačí jen základní znalost, jak je znevýhodněné skupiny osob využívají.\n\nVozidla MHD jsou příklady takových objektů.\n\nZnalost se neobejde bez komunikace se znevýhodněnými skupinami osob.\n\nK navázání komunikace mohou sloužit krátká informační setkání, jako jsou zde povinná školení řidičů.\n\n> S touto znalostí ztratíme strach vyptávat se znevýhodněných skupin osob na jejich další potřeby."
before:
  name: before.jpg
  alt: Nevidomý cestující stojí na zastávce
  source: Archiv J. Konečného
after:
  name: after.jpg
  alt: Probíhá školení řidičů
timeline:
  - time: 2010
    parts: 4
    name: Tyflocentrum oslovuje dopravní podník
  - time: 2014
    parts: 2
    name: první školení; díky úspěchu spolupráce pokračuje
  - time: '2016'
    parts: 2
    name: školení všech stávajících řidičů tramvají
  - parts: 2
    time: '2017'
    name: školení všech stávajících řidičů autobusů a trolejbusů
  - time: 2018
    parts: 2
    name: pravidelná školení nových řidičů každý měsíc
  - parts: 2
    time: '2020'
    name: plánuje se zopakování školení pro stávající řidiče
dictionary:
  - označník
---

