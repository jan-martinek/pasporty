---
title: Překážka u vodící linie
title2: Lidé nevidomí potřebují prostor vedle vodící linie
subtitle: 'Jak se používají umělé vodící linie, signální pásy a varovné pásy?'
story: >-
  Píše se únor roku 2019 a nevidomý pan Mirek jde v Brně po ulici podél budovy.
  Budova je pro něj přirozenou vodící linií, kterou si oťukává bílou holí.
  Dlouho tudy nešel, nicméně doslechl se, že v těchto místech byl nově vybudován
  signální pás, který mu usnadní přejít vozovku. Dojde k místu, kde bílou holí
  nahmatá onen signální pás. Jde podél něj, avšak po chvíli narazí do jakési
  kovové konstrukce. Jeho nárazu si povšimne kolemjdoucí paní a táže se ho,
  zdali potřebuje pomoc. Pak Mirek nahmatá bílou holí okraj této kovové
  konstrukce a zjistí, že je hned vedle signálního pásu. Zajímá ho, co to je, a
  proto se ptá oné kolemjdoucí paní, zdali to je nějaký výkop na chodníku, který
  je jen dočasný. Paní mu odvětí, že to je tu už druhým rokem, že prý jde o
  veřejnou galerii pod širým nebem a jsou na ni vystaveny kovové sochy nějakých
  koček. Jmenuje se Galerie Šilingrák. Že prý podle toho, co o tom slyšela, to
  tu má být natrvalo, a budou se na tomto místě vystavovat umělecká díla různých
  výtvarníků.
analysis: >-
  Lidé nevidomí potřebují k pohybu po městě vodící linie, signální pásy a
  varovné pásy.


  Nechodí se však po nich, ale vedle nich.


  Kolem vodících linií, signálních nebo varovných pásů je proto potřeba volný
  prostor 0,8 – 1 metr.


  Když se vybuduje nová linie nebo pás, vedle mohou zůstat blízké překážky.


  Do nich pak lidé nevidomí mohou nebezpečně narazit.
design: >-
  Při vybudování nových vodících linií, signálních či varovných pásů, je třeba
  zkontrolovat překážky do jednoho metru na obě strany od nich.


  Pokud je překážka umístěna příliš blízko, je třeba požádat její správce, aby
  ji posunuli.


  V případě překážek na chodníku to je nejčastěji správce veřejných komunikací.


  Galerie Šilingrák byla zřízena městskou části Brno-Střed, a proto její
  umístění mají na starost Brněnské komunikace.
solution: >-
  Na Šilingrově náměstí byl z podnětu Poradního sboru pro bezbariérové Brno
  vybudován signální a varovný pás pro osoby nevidomé, vůči nim však nebylo
  zkontrolováno umístění překážky Galerie Šilingrák. Toho si všimla expertka
  PSpBB na odstraňování fyzických bariér, která dělá mimo jiné občas školení pro
  pracovníky Brněnských komunikací o tom, jaká jsou vhodná a nevhodná řešení
  bezbariérového prostoru v Brně. Galerii Šilingrák a její umístění si proto
  vyfotografovala a fotografii použila v prezentaci pro příští školení
  pracovníků Brněnských komunikací, aby ukázala na příklad nevhodného umístění
  překážky vůči signálnímu pásu. Na školení byli přítomni i pracovníci
  stavebního úřadu městské části Brno-střed, kteří poté ve spolupráci s
  pracovníky Brněnských komunikací zařídili, aby Galerie Šilingrák byla do dvou
  dnů posunuta do vzdálenosti 1 metr od signálního pásu.
constraints: >-
  Jsou potřeba lidé, kteří si všímají nevhodných umístění překážek vůči vodícím
  liniím a signálním nebo varovným pásům.


  Tito lidé musejí být ochotni ozvat se příslušným správcům veřejných komunikací
  a ti musejí být ochotni realizovat přemístění překážky.
conclusion: >-
  Nestačí, když překážky na chodníku nezasahují do vodících linií a signálních
  nebo varovných pásů.


  Musejí být v minimální vzdálenosti 0,8 – 1 metr daleko, neboť lidé nevidomí
  nechodí po liniích a pásech, ale podél nich.


  Pokud je překážka příliš blízko, řešením je její posunutí.


  Když jsou o posunutí překážky požádáni její správci, bývají schopni posunutí
  zařídit velmi rychle, neboť minimální vzdálenost 80 cm je ve vyhlášce č.
  398/2009 Sb.
before:
  name: galerie-silingrak-pred.jpg
  source: 'https://kaveeska.cz/wp/wp-content/uploads/2019/01/galerie-silingrak-05.jpg'
after:
  name: galerie-silingrak-po.jpg
  source: Archiv P. Doboše
timeline:
  - parts: 6
    time: leden 2018
    name: Na Šilingrově náměstí vzniká Galerie Šilingrák
  - parts: 1
    time: leden 2019
    name: Na Šilingrově náměstí jsou vydlážděny signální a varovný pás
  - parts: 1
    time: únor 2019
    name: >-
      Expertka PSpBB si fotografuje nevhodné umístění galerie vůči signálnímu
      pásu
  - parts: 0
    time: březen 2019
    name: 'Probíhá školení, kde je nevhodné umístění prezentováno'
  - parts: 1
    time: březen 2019
    name: Pracovníci Brněnských komunikací přesouvají Galerii Šilingrák
dictionary:
  - signální pás
  - varovný pás
  - vyhláška č. 398/2009 Sb.
---
