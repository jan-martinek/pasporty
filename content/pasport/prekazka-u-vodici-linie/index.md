---
title: Překážka u vodicí linie
number: 12
ready: false
title2: Šilingrovo náměstí, Brno
subtitle: Jak se používají umělé vodicí linie, signální a varovné pásy?
story: Píše se únor roku 2019 a nevidomý pan Mirek jde v Brně po ulici podél
  budovy. Budova je pro něj přirozenou **vodicí linií**, kterou si oťukává bílou
  holí. Dlouho tudy nešel, nicméně doslechl se, že v těchto místech byl
  vybudován nový **signální pás**, který mu usnadní přejít vozovku. Dojde tedy k
  místu, kde bílou holí nahmatá **signální pás**, jde podél něj, avšak po chvíli
  narazí do jakési kovové konstrukce. Jeho nárazu si povšimne kolemjdoucí paní a
  táže se ho, zdali nepotřebuje pomoc. Pan Mirek nahmatá bílou holí okraj této
  kovové konstrukce a zjistí, že se nachází těsně vedle **signálního pásu**.
  Zajímá ho, do čeho to vrazil, a proto se ptá oné kolemjdoucí paní, zdali to je
  nějaký výkop na chodníku, který je jen dočasný. Paní mu odvětí, že to je tu
  již druhým rokem a že jde o veřejnou galerii pod širým nebem, na které jsou
  vystaveny kovové sochy nějakých koček. Jmenuje se Galerie Šilingrák a podle
  toho, co o tom slyšela, to tu má být natrvalo. Mají se na tomto místě
  vystavovat umělecká díla různých výtvarníků.
analysis: >-
  Nevidomí lidé potřebují k pohybu po městě **vodicí linie**, **signální** a
  **varovné pásy**.


  Nechodí však po nich, ale v prostoru vedle nich.


  Kolem **vodicích linií**, **signálních** nebo **varovných pásů** je proto potřeba volný prostor minimálně 80 centimetrů.


  Když se vybuduje nová **vodicí linie** nebo **signální** či **varovný pás**, vedle nich mohou zůstat nebezpečné překážky, do kterých mohou nevidomí lidé narazit.


  Problém tedy netkví pouze ve vytváření nových bariér, ale i nedostatečné kontrole prostorů podél nových **vodících linií** nebo **varovných** či **signálních pásů**.
design: >-
  Při vybudování nových **vodicích linií**, **signálních** či **varovných
  pásů**, je třeba zkontrolovat překážky do jednoho metru na obě strany od nich.


  Pokud je překážka umístěna příliš blízko, je třeba požádat její správce, aby ji posunuli.


  V případě překážek na chodníku za ně nejčastěji odpovídá správce veřejných komunikací.


  Galerie Šilingrák byla zřízena městskou části Brno-střed, a proto její umístění mají na starost Brněnské komunikace.
solution: Na Šilingrově náměstí byl z podnětu Poradního sboru pro bezbariérové
  Brno vybudován **signální** a **varovný pás** pro osoby nevidomé, nicméně
  nebyl zkontrolován prostor podél nich. V tomto prostoru se nacházela překážka
  v podobě Galerie Šilingrák. Toho si všimla expertka Poradního sboru pro
  bezbariérové Brno na odstraňování fyzických bariér, která mimo jiné občas
  provádí školení pro pracovníky Brněnských komunikací o bezbariérovosti
  prostoru v Brně. Galerii Šilingrák a její umístění si proto vyfotografovala a
  fotografii použila v prezentaci při následném školení pracovníků Brněnských
  komunikací, aby demonstrovala příklad nevhodného umístění překážky vůči
  **signálnímu pásu**. Na školení byli přítomni i pracovníci stavebního úřadu
  městské části Brno-střed, kteří poté ve spolupráci s pracovníky Brněnských
  komunikací zařídili, aby Galerie Šilingrák byla do dvou dnů posunuta do
  vzdálenosti 1 metr od **signálního pásu**.
constraints: >-
  Jsou potřeba lidé, kteří si neustále všímají nevhodných umístění překážek vůči
  **vodicím liniím** a **signálním** nebo **varovným** pásům.


  Tito lidé musejí být ochotni ozvat se příslušným správcům veřejných komunikací.


  Veřejní správci musejí být ochotni realizovat přemístění překážky.


  Celé řešení je postaveno na osobních kontaktech a dobré vůli všech zůčastněných.
conclusion: >-
  Nestačí, když překážky nezasahují do **vodicích linií** a **signálních** či
  **varovných** pásů.


  Do vzdálenost minimálně 80 centimentrů od **vodící linie** nebo **signálního** či **varovného pásu** musí být voný prostor, neboť nevidomí lidé nechodí po liniích a pásech, ale podél nich.


  Pokud je překážka příliš blízko, řešením je její posunutí.


  Když jsou o posunutí překážky požádáni její správci, bývají schopni posunutí zařídit velmi rychle, neboť minimální vzdálenost 80 cm je uvedena ve **vyhlášce č. 398/2009 Sb**.
before:
  name: img_20190218_120242-1-.jpg
  source: Milena Antonovičová
  alt: Překázka v podobě sochy je umístěna těsně vedle signálního pásu.
after:
  name: new.jpg
  source: Milena Antonovičová
  alt: Socha je odsunuta od signálního pásu do bezpečné vzdálenosti.
timeline:
  - parts: 4
    time: leden 2018
    name: na Šilingrově náměstí vzniká Galerie Šilingrák
  - parts: 1
    time: leden 2019
    name: na Šilingrově náměstí jsou nově vydlážděny signální a varovný pás
  - parts: 1
    time: únor 2019
    name: expertka poradního sboru si fotografuje nevhodné umístění galerie vůči
      signálnímu pásu
  - parts: 1
    time: březen 2019
    name: probíhá školení, kde je nevhodné umístění galerie prezentováno
  - parts: 1
    time: březen 2019
    name: pracovníci Brněnských komunikací přesouvají Galerii Šilingrák
dictionary:
  - vodicí linie
  - signální pás
  - varovný pás
  - vyhláška č. 398/2009 Sb.
---
