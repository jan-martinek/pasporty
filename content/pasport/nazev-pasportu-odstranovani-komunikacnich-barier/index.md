---
title: "Název pasportu: Odstraňování komunikačních bariér:"
ready: true
title2: " Startovací byt Unie neslyšících"
subtitle: Proč a jak je pro neslyšící a nedoslýchavé problematické shánění
  bydlení v Brně?
story: >-
  Každý, kdo se v posledních letech snažil sehnat byt v Brně, ví, že to není
  snadné. Na trhu je bytů málo, ceny nemovitostí i nájmů rostou a při
  telefonickém rozhovoru po hodině od zveřejnění inzerátů se od realitního
  makléře dozvíte, že jste již 40. volající. Jirka a Maria mají situaci ale
  mnohem složitější. Jsou totiž neslyšící. Je rok 2018, a pár se potřebuje
  přestěhovat blíže práci a do vhodnějšího bytu. Hledání podnájmu je pro ně ale
  značně komplikované. Jirka od narození neslyší, běžně se tedy dorozumívá
  českým znakovým jazykem a v psané češtině má mezery. Někteří jeho známí
  neslyšící dokonce psanou češtinu neovládají vůbec. Jeho partnerka pochází ze
  zahraničí, vzájemně komunikují mezinárodním znakovým systémem, a s
  kontaktováním realitní kanceláře mu tedy nemůže pomoci. 

  Hledání bytů je dlouhotrvající proces i pro osoby bez jakéhokoliv postižení, ale pro neslyšící je to opravdová zátěž. Komunikace s realitními kancelářemi, která je odkázaná na psaní e-mailů, často ústí v obsazení bytu těmi, kteří si domluvili prohlídku dříve skrze telefonický hovor. Jirka telefonicky s realitní kanceláří pochopitelně komunikovat nemůže a než pošle kostrbatý e-mail, předběhnou jej řady volajících. I když se mu složitě podaří domluvit prohlídku bytu, je složité se s makléřem domluvit. Ke každé prohlídce si musí zvát na pomoc tlumočníka, což je finančně náročné. Také jej mrzí, když makléř mluví pouze s tlumočníkem a Jirku ignoruje, jakoby tam nebyl. Hledání bytů tak zůstává pro komunitu neslyšících značně frustrující.
design: >-
  Zařazení skupiny sluchově postižených do příjemců bytů zvláštního určení.


  Přednostní či zvýhodněné přijetí sluchově postižených, kteří žádají o běžný městský byt.


  Přidělení městského bytu organizaci, která by byt pronajímala sluchově postiženým.
solution: >-
  Spolek Unie neslyšících se snaží vytvářet zázemí pro sluchově postižené v
  Brně. S tím se pojí i přání zprostředkovat svým klientům ubytování, které ale
  Unie neslyšících v roce 2017 neměla k dispozici.

  Po diskusích s některými členy Poradního sboru pro bezbariérové Brno se Unie neslyšících rozhodla požádat Radu města Brna o pronájem bytu v celoměstském zájmu, který by byl primárně určen jako startovací byt pro sluchově postižené klienty Unie neslyšících. V srpnu 2018 Rada města tuto žádost schválila. Následně byl vybrán konkrétní byt o velikosti 2+kk v městské části Brno-střed, jehož pronájem byl spolku schválen v lednu r. 2019. V březnu 2019 byla podepsána nájemní smlouva s Unií neslyšících. Poté se na byt nastěhovali první klienti spolku, mladý neslyšící pár. 

  Byt je primárně určen lidem se sluchovým postižením, kteří jsou členové či zaměstnanci Unie neslyšících a kteří splní i další podmínky stanovené spolkem. Jelikož je byt zamýšlen jako startovací, měl by být poskytnut nájemcům po dobu dvou let a následně předán dalším nájemcům.
before:
  source: Autor
after:
  source: Autor
timeline:
  - parts: 1
---
