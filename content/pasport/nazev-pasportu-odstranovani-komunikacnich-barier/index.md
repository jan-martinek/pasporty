---
title: "Odstraňování komunikačních bariér:"
ready: true
title2: " Startovací byt Unie neslyšících"
subtitle: Proč a jak je pro neslyšící a nedoslýchavé problematické shánění
  bydlení v Brně?
story: >-
  Každý, kdo se v posledních letech snažil sehnat byt v Brně, ví, že to není
  snadné. Na trhu je bytů málo a při telefonickém rozhovoru po hodině od
  zveřejnění inzerátů se od realitního makléře dozvíte, že už pozdě. Jirka a
  Maria mají situaci ale mnohem složitější. Jsou totiž neslyšící. Je rok 2018, a
  pár se potřebuje přestěhovat blíže práci. Hledání podnájmu je pro ně ale
  značně komplikované. Jirka od narození neslyší, běžně se tedy dorozumívá
  českým znakovým jazykem a v psané češtině má mezery. Jeho partnerka je ze
  zahraničí, vzájemně komunikují mezinárodním znakovým systémem, a s
  kontaktováním realitní kanceláře mu nemůže pomoci. 

  Hledání bytů je dlouhotrvající proces i pro osoby bez jakéhokoliv postižení, ale pro neslyšící je to opravdová zátěž. Komunikace s realitními kancelářemi, která je odkázaná na psaní e-mailů, často ústí v obsazení bytu těmi, kteří si domluvili prohlídku dříve telefonicky. Jirka telefonicky s realitní kanceláří pochopitelně komunikovat nemůže a než pošle kostrbatý e-mail, předběhnou jej řady volajících. I když se mu složitě podaří domluvit prohlídku bytu, je složité se s makléřem domluvit. Ke každé prohlídce si musí zvát na pomoc tlumočníka, což je finančně náročné. Také jej mrzí, když makléř mluví pouze s tlumočníkem a Jirku ignoruje, jakoby tam nebyl. Hledání bytů tak zůstává pro komunitu neslyšících značně frustrující.
analysis: >-
  Komunikace s realitními kancelářemi skrze e-maily je zdlouhavá, což
  znevýhodňuje neslyšící v úspěšném shánění bytu 


  V případě domluvení prohlídky bytu musí mít neslyšící s sebou překladatele

  Neslyšící a nedoslýchaví mohou být diskriminováni ze strany majitele bytu, který může jejich handicap vnímat jako komplikaci 


  Sluchově postižení nemají nárok na byty zvláštního určení, které jsou určené pro pohybově a zrakově postižené.
design: >-
  Zařazení skupiny sluchově postižených do příjemců bytů zvláštního určení.


  Přednostní či zvýhodněné přijetí sluchově postižených, kteří žádají o běžný městský byt.


  Přidělení městského bytu organizaci, která by byt pronajímala sluchově postiženým.
solution: >-
  Spolek Unie neslyšících se snaží vytvářet zázemí pro sluchově postižené v
  Brně. S tím se pojí i přání zprostředkovat svým klientům ubytování, které ale
  Unie neslyšících v roce 2017 neměla k dispozici.

  Po diskusích s některými členy Poradního sboru pro bezbariérové Brno se Unie neslyšících rozhodla požádat Radu města Brna o pronájem bytu v celoměstském zájmu, který by byl primárně určen jako startovací byt pro sluchově postižené klienty Unie neslyšících. V srpnu 2018 Rada města tuto žádost schválila. Následně byl vybrán konkrétní byt o velikosti 2+kk v městské části Brno-střed, jehož pronájem byl spolku schválen v lednu r. 2019. V březnu 2019 byla podepsána nájemní smlouva s Unií neslyšících. Poté se na byt nastěhovali první klienti spolku, mladý neslyšící pár. 

  Byt je primárně určen lidem se sluchovým postižením, kteří jsou členové či zaměstnanci Unie neslyšících a kteří splní i další podmínky stanovené spolkem. Jelikož je byt zamýšlen jako startovací, měl by být poskytnut nájemcům po dobu dvou let a následně předán dalším nájemcům.
constraints: >-
  Unie neslyšících na sebe přebírá zodpovědnost za byt.


  Jeden byt neřeší problém pro velké množství sluchově postižených, kteří jsou znevýhodněni na trhu s nemovitostmi z výše popsaných důvodů. 


  V případě přidělení konkrétního bytu spolku nemohou další noví podnájemci nijak ovlivňovat polohu bytu v rámci města a jiné charakteristiky bytu. 


  Startovací byty jsou pouze na dobu časově omezenou. Nájemníci se budou i nadále potýkat s procesem hledání bydlení
conclusion: >-
  Pronájem městského bytu Unii neslyšících snižuje komunikační bariéru při
  hledání bydlení.


  O pronájem bytu v celoměstském zájmu si může zažádat každý spolek.


  O byty lze žádat opakovaně. Je tedy možné pro jeden spolek získat více bytů pro své klienty. 


  Toto řešení umožní alespoň proces hledání dlouhodobého bydlení oddálit a poskytne dotyčným dostatek času pro nalezení vhodného ubytování.
before:
  source: "Archiv: S Sváčkové?"
  name: pred.jpg
  alt: Obtížně dostupné bydlení skrze běžné komunikační prostředky
after:
  source: "Archiv: S Sváčkové?"
  alt: Dostupné bydlení pro neslyšící a nedoslýchavé
  name: po.jpg
timeline:
  - parts: 1
    time: Jaro 2018
    name: Unie neslyšících podává žádost o pronájem bytu v celoměstském zájmu
  - parts: 1
    time: Léto 2018
    name: Rada města Brna schvaluje žádost o poskytnutí městského bytu Unii
      neslyšících, z.s.
  - parts: 1
    time: Podzim 2018
    name: Probíhá výběr bytu.
  - parts: 1
    time: Zima 2018
    name: Rada města Brna schvaluje pronájem konkrétního bytu v celoměstském zájmu
      Unii neslyšících. Na bytě se provádí nejnutnější rekonstrukce.
  - parts: 1
    time: Jaro 2019
    name: Podepsání nájemní smlouvy s Unií neslyšících.
---
