---
title: Městská policie Brno modernizuje vybavení
ready: true
title2: Rychlé zlepšení komunikace s nedoslýchavými
subtitle: Proč je jistější instalace zabudované indukční smyčky (dále IS) oproti
  mobilní variantě?
story: Paní Blanka je nedoslýchavá. Jelikož má 95% ztrátu sluchu, ke komunikaci
  s ostatními používá sluchadlo. Ačkoliv je sluchadlo velkou pomocí pro
  porozumění ostatním, není plnohodnotnou náhradou zdravého sluchu. Její známí
  už vědí, že jí více pomůže, když lépe vyslovují, než když se mluví hlasitěji,
  jak si velká část veřejnosti myslí. Jelikož jí záleží spíše na kvalitě zvuku
  než na hlasitosti, může jí činit problémy komunikace přes skleněnou přepážku,
  kde se zvuk tříští. To si paní Blanka vyzkoušela v létě, když šla na služebnu
  Městské policie v Brně řešit dopravní přestupek. Na stránkách Unie neslyšících
  viděla video o indukčních smyčkách, ve kterém byla služebna natočena. S dobrou
  vírou, že je na služebně indukční smyčka, přišla na stanici. Indukční smyčka
  bohužel ale v ten den nefungovala nebo nebyla řádně zapnutá, a tak měla paní
  Blanka problém s porozuměním. Co by se dalo vyřešit během pár minut, trvalo
  mnohem déle a problém byl nakonec přenechán na správní řízení.
analysis: >-
  1. Každá IS by měla být stále zapnutá a označená. U zabudované IS dochází
  k tomuto problému méně často.

  2. V případě instalace přenosné indukční smyčky může dojít k jejímu posunutí. Smyčka tedy vysílá signál do místa, kde nedoslýchavý nestojí, takže signál dobře neslyší.

  3. Přenosné indukční smyčky bývají méně spolehlivé než pevně instalované IS.

  4. Ne všude je možné IS zabudovat. V tomto případě musí být řádně proškolen personál, jak smyčku správně uvést do provozu.
design: >-
  

  1. Instalace zabudovaných IS zejména na přepážkách, kde je mezi personálem a klientem umístěno sklo či jiná zástěna, která omezuje šíření zvuku.

  2. V případě instalace IS je nutné proškolit veškerý personál, obzvláště je-li instalována přenosná IS, která vyžaduje složitější zapínání.
solution: >-
  Na Městské Policii Brno (MPB) byly první přenosné indukční smyčky instalovány
  již v roce 2012. V srpnu 2019 však přišla stížnost na nefunkční indukční
  smyčku na Jednotce projednávání přestupků (Křenová 4). Na základě této
  stížnosti vedoucí Preventivně informačního oddělení MPB (p. Kubišová) oslovila
  Unii neslyšících, aby provedla kontrolu stávajících zařízení. V rámci této
  konzultace bylo Městské policii doporučeno modernizovat zařízení a ideálně
  vyměnit přenosní IS za zabudované. 


  V té době (srpen 2019) Odbor zdraví MMB připravoval projekt na nákup indukčních smyček pro několik odborů a pracovišť MMB. O této skutečnosti se p. Kubišová dočetla v denním tisku a kontaktovala p. Rossi (OZ MMB) s žádostí o připojení k projektu a zakoupení dvou zabudovaných IS na Jednotku projednávání přestupků. Jelikož MPB administrativně spadá pod MMB, bylo žádosti ze strany OZ MMB vyhověno. Instalace a označení indukčních smyček proběhlo 4. listopadu 2019, tedy pouhých 84 dní od podání stížnosti na nefunkční IS na témže pracovišti. Noví i stávající zaměstnanci MPB jsou o IS proškoleni, tudíž problém, který se vyskytl v srpnu, by se již neměl opakovat.
constraints: >-
  Nákup a instalace nových indukčních smyček byla značně zrychlena již
  připraveným projektem OZ MMB, ke kterému se MPB připojila. 


  Každá nainstalovaná IS by měla být řádně označena a personál, který IS používá, by měl být proškolen

  (např. vědět, že je nutné mluvit do mikrofonu apod.).
conclusion: >-
  Dvě pevné indukční smyčky, které jsou instalované na Jednotce projednávání
  přestupků MPB, značně usnadňují komunikaci se strážníky nedoslýchavým
  občanům. 


  Díky činnosti OZ MMB byl připraven projekt o pořízení indukčních smyček, ke kterému se mohla připojit MPB a rychle vyřešit problém, na který byli upozorněni.
before:
  name: mpb-stav-pred.jpg
  alt: Stav před
  source: Simona Surmařová
after:
  alt: Stav po
  name: mpb-stav-po.jpg
  source: Simona Surmařová
timeline:
  - parts: 1
dictionary:
  - sluchadlo
  - přenosná indukční smyčka
  - zabudovaná indukční smyčka
---
