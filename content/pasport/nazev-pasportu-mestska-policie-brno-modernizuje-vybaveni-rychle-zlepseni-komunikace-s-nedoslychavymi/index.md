---
title: Městská policie Brno modernizuje vybavení
number: 9
ready: false
title2: Rychlé zlepšení komunikace s nedoslýchavými
subtitle: Proč je spolehlivější instalace zabudované indukční smyčky oproti její
  mobilní variantě?
story: Paní Blanka je nedoslýchavá. Jelikož má 95% ztrátu sluchu, ke komunikaci
  s ostatními používá **sluchadlo**. Ačkoliv je **sluchadlo** velkou pomocí pro
  porozumění ostatním, není zcela plnohodnotnou náhradou sluchu. Blančini
  přátelé už vědí, že jí více pomůže, když lépe artikulují, než když mluví
  hlasitěji, jak si velká část veřejnosti domnívá. Jelikož jí záleží spíše na
  kvalitě zvuku než na hlasitosti, může jí činit problémy komunikace přes
  skleněnou přepážku, která brání šíření zvuku. To si paní Blanka vyzkoušela
  v létě, když šla na služebnu Městské policie v Brně řešit dopravní přestupek.
  Na stránkách Unie neslyšících Brno viděla propagační video, ve kterém byla
  příslušná služebna natočena jako příklad přepážky s **indukční smyčkou**.
  S dobrou vírou, že je ve služebně **indukční smyčka**, přišla na stanici.
  **Indukční smyčka** ale v ten den bohužel nefungovala nebo nebyla řádně
  zapnutá, a tak měla paní Blanka problém s dorozuměním s příslušným policistou.
  Co by bylo možné vyřešit s funkční **indukční smyčkou** okamžitě, trvalo
  mnohem déle a bylo oboustraně nepříjemné.
analysis: >-
  1. Každá **indukční smyčka** by měla být viditelně označená a stále zapnutá. U
  **zabudované indukční smyčky** dochází k problému s opomenutím zapnutí méně
  často než u **přenosné indukční smyčky**.

  2. V případě instalace **přenosné indukční smyčky** může dojít k jejímu posunutí. Smyčka tedy vysílá signál do místa, kde uživatel **sluchadla** nestojí, takže signál dobře neslyší.

  3. **Přenosné indukční smyčky** bývají méně spolehlivé než **zabudované indukční smyčky**.

  4. **Přenosné indukční smyčky** vyžadují vyšší míru obeznámenosti persánálu s technologií indukce než je tomu u **zabudovaných indukčních smyček**.

  5. Ne všude je možné **indukční smyčky** zabudovat na trvalo. V tomto případě musí být řádně proškolen personál, jak **indukční smyčku** ovládat.
design: >-
  1. Instalace **zabudovaných indukčních smyček** na všech přepážkách, kde je
  mezi personálem a klientem umístěno sklo či jiná zástěna.

  2. V případě instalace **indukční smyčky** je nutné proškolit veškerý personál pracující na přepážkách. Obzvláště důležité je toto školení v případě, je-li instalována **přenosná indukční smyčka**, která vyžaduje složitější ovládání.
solution: >-
  Na Městské policii Brno byly první **přenosné indukční smyčky** instalovány
  již v roce 2012. V srpnu 2019 však přišla stížnost na nefunkční **indukční
  smyčku** na Jednotce projednávání přestupků (Křenová 4). Na základě této
  stížnosti vedoucí Preventivně informačního oddělení Městské policie Brno
  oslovila Unii neslyšících Brno, aby provedla kontrolu stávajících zařízení.
  V rámci této konzultace bylo Městské policii doporučeno modernizovat zařízení
  a ideálně vyměnit **přenosné indukční smyčky** za **zabudované**. 


  V létě roku 2019 shodou okolností Odbor zdraví Magistátu města Brna připravoval projekt na nákup **indukčních smyček** pro několik odborů a pracovišť magistrátu s přepážkámi. O této skutečnosti se vedoucí Preventivně informačního oddělení Městské policie Brno dočetla v denním tisku a kontaktovala Odbor zdraví s žádostí o připojení k projektu a zakoupení dvou **zabudovaných indukčních smyček** pro Jednotku projednávání přestupků. Jelikož Městská policie Brno administrativně spadá pod Magistrát města Brna, bylo žádosti ze strany Odboru zdraví vyhověno. Instalace a označení **indukčních smyček** proběhlo 4. listopadu 2019, tedy pouhých 84 dní od podání stížnosti na nefunkční **indukční smyčku** na témže pracovišti. Stávající i noví zaměstnanci Městské policie Brno jsou proškoleni na ovládání **indukčních smyček**, tudíž problém, který se vyskytl v srpnu roku 2019, by se již neměl opakovat.
constraints: >-
  Nákup a instalace nových **indukčních smyček** byla značně zrychlena již
  připraveným projektem Odboru zdraví, ke kterému se Městská policie Brno
  připojila. Pokud by takový projekt připraven nebyl, lze očekávat, že by řešení
  bylo výrazně pomalejší. 


  Každá nainstalovaná **indukční smyčka** by měla být řádně označena a personál, který indukční smyčku používá, by měl být proškolen (např. vědět, že je nutné mluvit do mikrofonu apod.). Je nutné myslet na opakování takových školení a především školení nových zaměstnanců.
conclusion: >-
  Dvě **zabudované indukční smyčky**, které jsou instalované na Jednotce
  projednávání přestupků Městské policie Brno, značně usnadňují komunikaci mezi
  strážníky Městské policie a lidem využívajícím sluchadla.


  Díky činnosti Odboru zdraví byl připraven projekt na pořízení **zabudovaných indukčních smyček**, ke kterému se mohla připojit i Městská policie Brno a identifikovaný problém rychle vyřešit.


  **Zabudované indukční smyčky** jsou spolehlivější a kladou nižší nároky na personál než je tomu u **přenosných indukčních smyček.**
before:
  name: mpb-stav-pred.jpg
  alt: Neoznačená přepážka s přenosnou indukční smyčkou
  source: Simona Surmařová
after:
  alt: Označená přepážka se zabudovanou indukční smyčkou
  name: mpb-stav-po.jpg
  source: Simona Surmařová
timeline:
  - parts: 1
dictionary:
  - sluchadlo
  - zabudovaná indukční smyčka
  - přenosná indukční smyčka
---
