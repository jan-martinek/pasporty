---
title: vodicí pes
status: hotovo
short: Vodicí pes je speciálně vycvičený pes sloužící jako zvláštní pomůcka pro
  osoby se zrakovým znevýhodněním. Vodicí pes má za úkol provázet osobu se
  zrakovým znevýhodněním a pomáhat jí v běžném životě, a to hlavně při pohybu v
  exteriéru a veřejných budovách. Podobně jako asistenční pes i vodicí pes
  působí pozitivně na majitelovu psychiku a zvyšuje sebevědomí při pohybu v
  neznámém prostoru.
---
Vodicí pes je speciálně vycvičený pes sloužící jako zvláštní pomůcka pro osoby se zrakovým znevýhodněním. Vodicí pes má za úkol provázet osobu se zrakovým znevýhodněním a pomáhat jí v běžném životě. Po splnění prvního výcviku by měl být pes schopen upozorňovat zastavením na jakékoliv překážky v cestě a na pokyn je samostatně řešit, vyhledávat na povel schody, lavičky, dveře či třeba autobusovou zastávku. Posléze jsou vodicí psi připravováni na míru daného klienta, což může obnášet zapamatování si nejpoužívanějších tras. Výcvik vodicího psa trvá obvykle 18–20 měsíců a je zakončen zkouškou, která psa opravňuje k vykonávání funkce vodicího psa. Po složení této zkoušky může být pes předán osobě se zrakovým znevýhodněním.