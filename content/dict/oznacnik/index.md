---
title: označník (zastávky)
status: hotovo
short: Označník je svislé výrazné označení tramvajové, autobusové nebo
  trolejbusové zastávky, popřípadě zastávky jiné veřejné nebo i neveřejné
  dopravy, které se umisťuje zpravidla v úrovni čela nástupní hrany. Označník
  nese základní informace o linkách veřejné dopravy, které zastávku obsluhují.
---
Označník je svislé výrazné označení tramvajové, autobusové nebo trolejbusové zastávky, popřípadě zastávky jiné veřejné nebo i neveřejné dopravy. Označník se umisťuje zpravidla v úrovni čela nástupní hrany (na začátku nástupního ostrůvku nebo na začátku části chodníku vymezené pro zastávku). Označník nese základní informace o linkách veřejné dopravy, které zastávku obsluhují. Součástí označníku je: značka zastávky; tabulka nebo obdobné označení s názvem zastávky; tabulky nebo obdobné označení s čísly nebo jiným označením linek, případně směrovými šipkami; deska nebo skříňka pro jízdní řády a součástí může být dále i odpadkový koš.