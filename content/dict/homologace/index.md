---
title: homologace
status: hotovo
short: Homologace je schvalovací proces ve věci ověření vlastností určitého
  výrobku z hlediska přípustnosti jeho použití. Jedná se o byrokraticky náročný
  proces, který zahrnuje základní vstupní hodnocení, testování podle daných
  směrnic a norem a nakonec potvrzení schvalovacího orgánu. V případě homologace
  vozidel by po ukončení procesu mělo vozidlo splňovat všechny právní a
  technické požadavky, specifické pro danou zemi. V případě homologace tramvaje
  s indukční smyčkou vydává certifikát o homologaci, resp. k uvedení do provozu
  Drážní úřad.
---
Homologace je název pro kompletní schvalovací proces ve věci ověření vlastností určitého výrobku z hlediska přípustnosti jeho použití. Začíná se vstupními hodnoceními, po nichž následují testy podle norem Evropské hospodářské komise a směrnic Evropské unie. Následuje příprava technických zpráv, které jsou předloženy schvalovacímu orgánu s cílem získat konečné schválení. V případě homologace vozidel se požadavky na vozidlo mohou lišit stát od státu. Žadatel má možnost požádat o vydání osvědčení nebo homologaci vozidla buď pro 1 stát, nebo pro více států současně. K žádostem, které se týkají tramvají s jakoukoliv úpravou (indukční smyčka, nízkopodlažnost, sedačky, světla), vydává v České republice rozhodnutí výhradně Drážní úřad. V případě požadavku pro více států je vydávajícím orgánem Evropská železniční agentura.