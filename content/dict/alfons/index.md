---
title: "Alfons"
status: napsáno
short: "Alfons je poradenské centrum, které je součástí Institutu celoživotního vzdělávání VUT v Brně a jeho posláním je poskytovat poradenství a podpůrné služby uchazečům a studentům se specifickými potřebami na Vysokém učení technickém v Brně. Díky činnostem poradenského centra mohou tito studenti naplňovat svoje studium bez větších potíží. Centrum poskytuje odbornou pomoc i pedagogům a dalšímu personálu, čímž se zlepší adaptace studentů do výuky a snadno se nachází individuální řešení na míru potřebám studenta. "
---

Alfons je poradenské centrum, které je součástí Institutu celoživotního vzdělávání VUT v Brně a jeho posláním je poskytovat poradenství a podpůrné služby uchazečům a studentům se specifickými potřebami na Vysokém učení technickém v Brně. Díky činnostem poradenská centra mohou tito studenti naplňovat svoje studium bez větších potíží. Centrum má připravenou strategii, kde může pomoci studentům se specifickou poruchou učení, studentům se sluchovým znevýhodněním, se zrakovým znevýhodněním, s pohybovým znevýhodněním, studentům s poruchami autistického spektra, případně studentům s jinými potřebami. Tito studenti mohou využívat služby jako simultánní přepis, lepší rozvržení studia, psychologické konzultace či prodloužení doby pro písemný test. Alfons poskytuje odbornou podporu i pedagogům ve formě poradenství, workshopů, e-learningu nebo seminářů, které probíhají po celý rok.
