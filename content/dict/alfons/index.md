---
title: Alfons
status: hotovo
short: Alfons je poradenské centrum, které je součástí Institutu celoživotního
  vzdělávání VUT v Brně a jehož posláním je poskytovat poradenství a podpůrné
  služby uchazečům a studentům se specifickými potřebami na Vysokém učení
  technickém v Brně. Díky činnostem poradenského centra mohou tito studenti
  naplňovat svoje studium bez větších potíží. Centrum poskytuje odbornou pomoc i
  pedagogům a dalšímu personálu, čímž je usnadňována adaptace studentů do výuky
  a snadněji je možné nalézat individuální řešení připravené na míru každého
  konkrétního studenta.
---
Alfons je poradenské centrum, které je součástí Institutu celoživotního vzdělávání Vysokého učení technického v Brně. Jeho posláním je poskytovat poradenství a podpůrné služby uchazečům a studentům se specifickými potřebami na VUT v Brně. Díky činnosti poradenského centra mohou tito studenti naplňovat svoje studium bez větších potíží. Centrum má připravenou strategii, jak může pomoci studentům se specifickou poruchou učení, studentům se sluchovým znevýhodněním, se zrakovým znevýhodněním, s pohybovým znevýhodněním, studentům s poruchami autistického spektra, případně studentům s jinými potřebami. Tito studenti mohou využívat služby jako simultánní přepis, lepší rozvržení studia, psychologické konzultace či prodloužení doby pro písemný test. Alfons poskytuje odbornou podporu i pedagogům ve formě poradenství, workshopů, e-learningu nebo seminářů, které probíhají po celý rok.
