---
title: reliéfní dlažba
status: hotovo
short: Reliéfní dlažba je díky svému tvaru a výstupkům hmatem dobře
  rozpoznatelný povrch, který slouží k orientaci osob se zrakovým znevýhodněním
  při pohybu v prostoru a naznačuje změnu povrchu, případně potenciální překážku
  na trase. Jedná se nejčastěji o umělé vodicí linie nebo o venkovní dlažbu ve
  formě signálního či varovného pásu na chodnících, např. před přechody nebo na
  nástupištích MHD.
---
Jedná se o hmatem dobře rozpoznatelný povrch, který slouží k orientaci osob se zrakovým znevýhodněním při pohybu v prostoru. Díky svému specifickému tvaru (hrboly a drážky)dobře naznačuje náhlou změnu povrchu, případně potenciální překážku na trase. Jedná se nejčastěji o venkovní dlažbu vhodnou pro signální a varovné pásy na chodnících, před přechody či na nástupištích metra, tramvají, trolejbusů nebo autobusů. Naprostá většina typů takové dlažby bývá provedena ve světlých barvách, které rozpozná mnoho osob se zrakovým znevýhodněním od běžně používaných tmavých povrchů. Podstatný je barevný kontrast mezi povrchem a reliéfní dlažbou. Existují různé druhy povrchů, které mají svůj specifický význam – například paralelní hrboly ve čtvercovém uspořádání značí přechod komunikace; příčné drážky vůči směru pohybu značí možnou překážku v cestě (kupříkladu schody); podélné drážky vůči směru pohybu značí bezpečnou cestu bez překážek.