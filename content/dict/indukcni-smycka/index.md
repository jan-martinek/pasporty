---
title: indukční smyčka
status: hotovo
short: Indukční smyčka je kompenzační pomůcka pro osoby nedoslýchavé, která se
  používá pro usnadnění komunikace s nimi. Indukční smyčky jsou umístěny v
  prostoru. Zvuk přijímaný ze zdroje, například televize, telefonu či
  přehrávače, do prostoru vyzařují a sluchadla ho zachycují. Osoby se zbytkem
  sluchu mají možnost plnohodnotného poslechu v nejrůznějších situacích, kdy by
  jen samotné sluchadlo nestačilo, kupříkladu v prostorech, kde dochází k
  velkému akustickému rušení jinými zvuky.
---
Indukční smyčka je zařízení, které osobám se zbytkem sluchu umožňuje plnohodnotný poslech v nejrůznějších prostorech a situacích, ve kterých samotné sluchadlo nestačí. Mohou být buď trvale zabudované, nebo přenosné. Indukční smyčky nejčastěji používají uživatelé sluchadel. Pracují tak, že zvuk přijímaný z nějakého zdroje, například z televize, telefonu, přehrávače apod., je vyzařován do prostoru ve formě proměnlivého magnetického pole modulovaného podle vstupního signálu. Tímto způsobem lze výrazně zlepšit komunikaci pro osoby se sluchovým znevýhodněním v rušných a hlučných prostorech. Prostory, kde může indukční smyčka najít své uplatnění, jsou například dopravní terminály, dopravní prostředky, kostely, kina, divadla, konferenční sály nebo i domácnost.