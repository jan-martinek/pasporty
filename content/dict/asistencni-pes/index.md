---
title: asistenční pes
status: hotovo
short: Jedná se o speciálně vycvičené psy, kteří slouží jako pomocník pro osoby
  s tělesným znevýhodněním, kupříkladu jim podávají věci, otevírají a zavírají
  dveře, rozsvěcují světlo, svlékají oblečení nebo přivolávají pomoc. Jejich
  výcvik je vždy přizpůsoben danému majiteli. Dokáže zčásti nahradit pomoc
  osobního asistenta či rodinného příslušníka. Mimo samotnou pomoc s fyzickými
  úkony mohou psi na majitele pozitivně působit i psychicky a poskytují jim
  určitou formu socializace.
---
Asistenční psi jsou psi, kteří provázejí osoby s tělesným znevýhodněním a slouží jim jako pomocníci, kupříkladu jim podávají věci, otevírají a zavírají dveře, rozsvěcují světlo, svlékají oblečení nebo přivolávají pomoc. Asistenční pes je připravován pro konkrétního žadatele, přesně dle jeho potřeb, možností, schopností a požadavků. Mimo fyzické úkony musí být tento pes i psychickou podporou pro majitele. Jsou to většinou psi, kteří se nehodí jako vodicí, protože nemají tendence jít před člověkem a spíše se drží u nohy, což se dobře využije při chůzi psa u vozíku. Výchova štěňat se pohybuje okolo 18 měsíců. Za tuto dobu by měl pes zvládat všechny požadované úkony. Během výcviku projde pes řadou zdravotních prohlídek, které vyloučí závažná zdravotní rizika. Cena asistenčního psa se pohybuje okolo 200 000 Kč.