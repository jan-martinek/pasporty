---
title: Nadační fond Emil
---
Jedná se o neziskovou organizaci, která se zaměřuje na pomoc handicapovaným dětem a mladým lidem prostřednictvím sportu. Jedná se většinou o přímou finanční podporu projektů, které přináší možnost sportovat a trávit volný čas aktivně. 

Projekt Emil vznikl v roce 2003 a po úspěšném startu se v roce 2009 stal oficiálně nadačním fondem. Do dnešního dne NF Emil podpořil přes 8 tisíc individuálních sportovců i sportovních týmů. Svoji pomoc zaměřují hlavně na děti a mladé do 30ti let. Tito mladí lidé s tělesným, smyslovým nebo mentálním handicapem mají značně omezenou možnost aktivně sportovat, a to zejména z důvodů nedostupnosti speciálních pomůcek, které ke sportu nutně potřebují.