---
title: vodící linie
---
Vodicí linie je součást prostředí nebo stavby sloužící k orientaci nevidomých a slabozrakých osob při pohybu v interiéru i exteriéru. Do průchozího prostoru podél vodicí linie by se neměli neumísťovat žádné předměty. Vodicí linie rozlišujeme na přirozené vodicí linie a umělé vodicí linie. 

Přirozená vodící linie je preferovanější. Jedná se především o přirozené součásti prostoru jako stěna domu, podezdívka plotu nebo obrubník trávníku. Maximální vzdálenost přerušení přirozené vodicí linie je do vzdálenosti  8 000 mm.

Umělá vodící linie je speciálně vytvořená součást stavby sloužící k orientaci osob se zrakovým postižením při pohybu v interiéru nebo exteriéru.  Změny směru a odbočky se zřizují jen v nezbytné míře a přednostně v pravém úhlu. Odbočení musí být vyznačeno přerušením vodicí linie hladkou plochou v délce odpovídající šířce
vodicí linie. Umělá vodící linie musí navazovat na přirozenou vodící linii.